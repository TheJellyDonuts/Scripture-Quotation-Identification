0.1 διδαχη κυριου δια των δωδεκα αποστολων τοισ εθνεσιν.
1.1 οδοι δυο εισι, μια τησ ζωησ και μια του θανατου, διαφορα δε πολλη μεταξυ των δυο οδων.
1.2 η μεν ουν οδοσ τησ ζωησ εστιν αυτη· πρωτον αγαπησεισ τον θεον τον ποιησαντα σε, δευτερον τον πλησιον σου ωσ σεαυτον· παντα δε οσα εαν θελησησ μη γινεσθαι σοι, και συ αλλω μη ποιει.
1.3 τουτων δε των λογων η διδαχη εστιν αυτη· ευλογειτε τουσ καταρωμενουσ υμιν και προσευχεσθε υπερ των εχθρων υμων, νηστευετε δε υπερ των διωκοντων υμασ· ποια γαρ χαρισ, εαν αγαπατε τουσ αγαπωντασ υμασ· ουχι και τα εθνη το αυτο ποιουσιν· υμεισ δε αγαπατε τουσ μισουντασ υμασ, και ουχ εξετε εχθρον.
1.4 απεχου των σαρκικων και σωματικων επιθυμιων· εαν τισ σοι δω ραπισμα εισ την δεξιαν σιαγονα, στρεψον αυτω και την αλλην, και εση τελειοσ· εαν αγγαρευση σε τισ μιλιον εν, υπαγε μετ’ αυτου δυο· εαν αρη τισ το ιματιον σου, δοσ αυτω και τον χιτωνα· εαν λαβη τισ απο σου το σον, μη απαιτει· ουδε γαρ δυνασαι.
1.5 παντι τω αιτουντι σε διδου και μη απαιτει· πασι γαρ θελει διδοσθαι ο πατηρ εκ των ιδιων χαρισματων. μακαριοσ ο διδουσ κατα την εντολην· αθωοσ γαρ εστιν. ουαι τω λαμβανοντι· ει μεν γαρ χρειαν εχων λαμβανει τισ, αθωοσ εσται· ο δε μη χρειαν εχων δωσει δικην, ινατι ελαβε και εισ τι· εν συνοχη δε γενομενοσ εξετασθησεται περι ων επραξε, και ουκ εξελευσεται εκειθεν, μεχρισ ου αποδω τον εσχατον κοδραντην.
1.6 αλλα και περι τουτου δε ειρηται· ιδρωσατω η ελεημοσυνη σου εισ τασ χειρασ σου, μεχρισ αν γνωσ, τινι δωσ.
2.1 δευτερα δε εντολη τησ διδαχησ·
2.2 ου φονευσεισ, ου μοιχευσεισ, ου παιδοφθορησεισ, ου πορνευσεισ, ου κλεψεισ, ου μαγευσεισ, ου φαρμακευσεισ, ου φονευσεισ τεκνον εν φθορα, ουδε γεννηθεν αποκτενεισ, ουκ επιθυμησεισ τα του πλησιον.
2.3 ουκ επιορκησεισ, ου ψευδομαρτυρησεισ, ου κακολογησεισ, ου μνησικακησεισ.
2.4 ουκ εση διγνωμων ουδε διγλωσσοσ· παγισ γαρ θανατου η διγλωσσια.
2.5 ουκ εσται ο λογοσ σου ψευδησ, ου κενοσ, αλλα μεμεστωμενοσ πραξει.
2.6 ουκ εση πλεονεκτησ ουδε αρπαξ ουδε υποκριτησ ουδε κακοηθησ ουδε υπερηφανοσ. ου ληψη βουλην πονηραν κατα του πλησιον σου.
2.7 ου μισησεισ παντα ανθρωπον, αλλα ουσ μεν ελεγξεισ, περι δε ων προσευξη, ουσ δε αγαπησεισ υπερ την ψυχην σου.
3.1 τεκνον μου, φευγε απο παντοσ πονηρου και απο παντοσ ομοιου αυτου.
3.2 μη γινου οργιλοσ, οδηγει γαρ η οργη προσ τον φονον, μηδε ζηλωτησ μηδε εριστικοσ μηδε θυμικοσ· εκ γαρ τουτων απαντων φονοι γεννωνται.
3.3 τεκνον μου, μη γινου επιθυμητησ, οδηγει γαρ η επιθυμια προσ την πορνειαν, μηδε αισχρολογοσ μηδε υψηλοφθαλμοσ· εκ γαρ τουτων απαντων μοιχειαι γεννωνται.
3.4 τεκνον μου, μη γινου οιωνοσκοποσ, επειδη οδηγει εισ την ειδωλολατριαν, μηδε επαοιδοσ μηδε μαθηματικοσ μηδε περικαθαιρων, μηδε θελε αυτα βλεπειν· εκ γαρ τουτων απαντων ειδωλολατρια γενναται.
3.5 τεκνον μου, μη γινου ψευστησ, επειδη οδηγει το ψευσμα εισ την κλοπην, μηδε φιλαργυροσ μηδε κενοδοξοσ· εκ γαρ τουτων απαντων κλοπαι γεννωνται.
3.6 τεκνον μου, μη γινου γογγυσοσ, επειδη οδηγει εισ την βλασφημιαν, μηδε αυθαδησ μηδε πονηροφρων· εκ γαρ τουτων απαντων βλασφημιαι γεννωνται.
3.7 ισθι δε πραυσ, επει οι πραεισ κληρονομησουσι την γην.
3.8 γινου μακροθυμοσ και ελεημων και ακακοσ και ησυχιοσ και αγαθοσ και τρεμων τουσ λογουσ δια παντοσ, ουσ ηκουσασ.
3.9 ουχ υψωσεισ σεαυτον ουδε δωσεισ τη ψυχη σου θρασοσ. ου κολληθησεται η ψυχη σου μετα υψηλων, αλλα μετα δικαιων και ταπεινων αναστραφηση.
3.10 τα συμβαινοντα σοι ενεργηματα ωσ αγαθα προσδεξη, ειδωσ οτι ατερ θεου ουδεν γινεται.
4.1 τεκνον μου, του λαλουντοσ σοι τον λογον του θεου μνησθηση νυκτοσ και ημερασ, τιμησεισ δε αυτον ωσ κυριον· οθεν γαρ η κυριοτησ λαλειται, εκει κυριοσ εστιν.
4.2 εκζητησεισ δε καθ’ ημεραν τα προσωπα των αγιων, ινα επαναπαησ τοισ λογοισ αυτων.
4.3 ου ποθησεισ σχισμα, ειρηνευσεισ δε μαχομενουσ· κρινεισ δικαιωσ, ου ληψη προσωπον ελεγξαι επι παραπτωμασιν.
4.4 ου διψυχησεισ, ποτερον εσται η ου.
4.5 μη γινου προσ μεν το λαβειν εκτεινων τασ χειρασ, προσ δε το δουναι συσπων.
4.6 εαν εχησ δια των χειρων σου, δωσεισ λυτρωσιν αμαρτιων σου.
4.7 ου διστασεισ δουναι ουδε διδουσ γογγυσεισ· γνωση γαρ, τισ εστιν ο του μισθου καλοσ ανταποδοτησ.
4.8 ουκ αποστραφηση τον ενδεομενον, συγκοινωνησεισ δε παντα τω αδελφω σου και ουκ ερεισ ιδια ειναι· ει γαρ εν τω αθανατω κοινωνοι εστε, ποσω μαλλον εν τοισ θνητοισ·
4.9 ουκ αρεισ την χειρα σου απο του υιου σου η απο τησ θυγατροσ σου, αλλα απο νεοτητοσ διδαξεισ τον φοβον του θεου.
4.10 ουκ επιταξεισ δουλω σου η παιδισκη, τοισ επι τον αυτον θεον ελπιζουσιν, εν πικρια σου, μηποτε ου μη φοβηθησονται τον επ’ αμφοτεροισ θεον· ου γαρ ερχεται κατα προσωπον καλεσαι, αλλ’ εφ’ ουσ το πνευμα ητοιμασεν.
4.11 υμεισ δε οι δουλοι υποταγησεσθε τοισ κυριοισ υμων ωσ τυπω θεου εν αισχυνη και φοβω.
4.12 μισησεισ πασαν υποκρισιν και παν ο μη αρεστον τω κυριω.
4.13 ου μη εγκαταλιπησ εντολασ κυριου, φυλαξεισ δε α παρελαβεσ, μητε προστιθεισ μητε αφαιρων.
4.14 εν εκκλησια εξομολογηση τα παραπτωματα σου, και ου προσελευση επι προσευχην σου εν συνειδησει πονηρα· αυτη εστιν η οδοσ τησ ζωησ.
5.1 η δε του θανατου οδοσ εστιν αυτη· πρωτον παντων πονηρα εστι και καταρασ μεστη· φονοι, μοιχειαι, επιθυμιαι, πορνειαι, κλοπαι, ειδωλολατριαι, μαγειαι, φαρμακιαι, αρπαγαι, ψευδομαρτυριαι, υποκρισεισ, διπλοκαρδια, δολοσ, υπερηφανια, κακια, αυθαδεια, πλεονεξια, αισχρολογια, ζηλοτυπια, θρασυτησ, υψοσ, αλαζονεια.
5.2 διωκται αγαθων, μισουντεσ αληθειαν, αγαπωντεσ ψευδοσ, ου γινωσκοντεσ μισθον δικαιοσυνησ, ου κολλωμενοι αγαθω ουδε κρισει δικαια, αγρυπνουντεσ ουκ εισ το αγαθον, αλλ’ εισ το πονηρον· ων μακραν πραυτησ και υπομονη, ματαια αγαπωντεσ, διωκοντεσ ανταποδομα, ουκ ελεουντεσ πτωχον, ου πονουντεσ επι καταπονουμενω, ου γινωσκοντεσ τον ποιησαντα αυτουσ, φονεισ τεκνων, φθορεισ πλασματοσ θεου, αποστρεφομενοι τον ενδεομενον, καταπονουντεσ τον θλιβομενον, πλουσιων παρακλητοι, πενητων ανομοι κριται, πανθαμαρτητοι· ρυσθειητε, τεκνα, απο τουτων απαντων.
6.1 ορα, μη τισ σε πλανηση απο ταυτησ τησ οδου τησ διδαχησ, επει παρεκτοσ θεου σε διδασκει.
6.2 ει μεν γαρ δυνασαι βαστασαι ολον τον ζυγον του κυριου, τελειοσ εση· ει δ’ ου δυνασαι, ο δυνη, τουτο ποιει.
6.3 περι δε τησ βρωσεωσ, ο δυνασαι βαστασον· απο δε του ειδωλοθυτου λιαν προσεχε· λατρεια γαρ εστι θεων νεκρων.
7.1 περι δε του βαπτισματοσ, ουτω βαπτισατε· ταυτα παντα προειποντεσ, βαπτισατε εισ το ονομα του πατροσ και του υιου και του αγιου πνευματοσ εν υδατι ζωντι.
7.2 εαν δε μη εχησ υδωρ ζων, εισ αλλο υδωρ βαπτισον· ει δ’ ου δυνασαι εν ψυχρω, εν θερμω.
7.3 εαν δε αμφοτερα μη εχησ, εκχεον εισ την κεφαλην τρισ υδωρ εισ ονομα πατροσ και υιου και αγιου πνευματοσ.
7.4 προ δε του βαπτισματοσ προνηστευσατω ο βαπτιζων και ο βαπτιζομενοσ και ει τινεσ αλλοι δυνανται· κελευεισ δε νηστευσαι τον βαπτιζομενον προ μιασ η δυο.
8.1 αι δε νηστειαι υμων μη εστωσαν μετα των υποκριτων. νηστευουσι γαρ δευτερα σαββατων και πεμπτη· υμεισ δε νηστευσατε τετραδα και παρασκευην.
8.2 μηδε προσευχεσθε ωσ οι υποκριται, αλλ’ ωσ εκελευσεν ο κυριοσ εν τω ευαγγελιω αυτου, ουτω προσευχεσθε· πατερ ημων ο εν τω ουρανω, αγιασθητω το ονομα σου, ελθετω η βασιλεια σου, γενηθητω το θελημα σου ωσ εν ουρανω και επι γησ· τον αρτον ημων τον επιουσιον δοσ ημιν σημερον, και αφεσ ημιν την οφειλην ημων, ωσ και ημεισ αφιεμεν τοισ οφειλεταισ ημων, και μη εισενεγκησ ημασ εισ πειρασμον, αλλα ρυσαι ημασ απο του πονηρου· οτι σου εστιν η δυναμισ και η δοξα εισ τουσ αιωνασ.
8.3 τρισ τησ ημερασ ουτω προσευχεσθε.
9.1 περι δε τησ ευχαριστιασ, ουτωσ ευχαριστησατε·
9.2 πρωτον περι του ποτηριου· ευχαριστουμεν σοι, πατερ ημων, υπερ τησ αγιασ αμπελου δαυειδ του παιδοσ σου, ησ εγνωρισασ ημιν δια ιησου του παιδοσ σου· σοι η δοξα εισ τουσ αιωνασ.
9.3 περι δε του κλασματοσ· ευχαριστουμεν σοι, πατερ ημων, υπερ τησ ζωησ και γνωσεωσ, ησ εγνωρισασ ημιν δια ιησου του παιδοσ σου. σοι η δοξα εισ τουσ αιωνασ.
9.4 ωσπερ ην τουτο το κλασμα διεσκορπισμενον επανω των ορεων και συναχθεν εγενετο εν, ουτω συναχθητω σου η εκκλησια απο των περατων τησ γησ εισ την σην βασιλειαν. οτι σου εστιν η δοξα και η δυναμισ δια ιησου χριστου εισ τουσ αιωνασ.
9.5 μηδεισ δε φαγετω μηδε πιετω απο τησ ευχαριστιασ υμων, αλλ’ οι βαπτισθεντεσ εισ ονομα κυριου· και γαρ περι τουτου ειρηκεν ο κυριοσ· μη δωτε το αγιον τοισ κυσι.
10.1 μετα δε το εμπλησθηναι ουτωσ ευχαριστησατε·
10.2 ευχαριστουμεν σοι, πατερ αγιε, υπερ του αγιου ονοματοσ σου, ου κατεσκηνωσασ εν ταισ καρδιαισ ημων, και υπερ τησ γνωσεωσ και πιστεωσ και αθανασιασ, ησ εγνωρισασ ημιν δια ιησου του παιδοσ σου· σοι η δοξα εισ τουσ αιωνασ.
10.3 συ, δεσποτα παντοκρατορ, εκτισασ τα παντα ενεκεν του ονοματοσ σου, τροφην τε και ποτον εδωκασ τοισ ανθρωποισ εισ απολαυσιν, ινα σοι ευχαριστησωσιν, ημιν δε εχαρισω πνευματικην τροφην και ποτον και ζωην αιωνιον δια του παιδοσ σου.
10.4 προ παντων ευχαριστουμεν σοι, οτι δυνατοσ ει· σοι η δοξα εισ τουσ αιωνασ.
10.5 μνησθητι, κυριε, τησ εκκλησιασ σου, του ρυσασθαι αυτην απο παντοσ πονηρου και τελειωσαι αυτην εν τη αγαπη σου, και συναξον αυτην απο των τεσσαρων ανεμων, την αγιασθεισαν, εισ την σην βασιλειαν, ην ητοιμασασ αυτη· οτι σου εστιν η δυναμισ και η δοξα εισ τουσ αιωνασ.
10.6 ελθετω χαρισ και παρελθετω ο κοσμοσ ουτοσ. ωσαννα τω θεω δαυειδ. ει τισ αγιοσ εστιν, ερχεσθω· ει τισ ουκ εστι, μετανοειτω· μαραν αθα· αμην.
10.7 τοισ δε προφηταισ επιτρεπετε ευχαριστειν οσα θελουσιν.
11.1 οσ αν ουν ελθων διδαξη υμασ ταυτα παντα τα προειρημενα, δεξασθε αυτον·
11.2 εαν δε αυτοσ ο διδασκων στραφεισ διδασκη αλλην διδαχην εισ το καταλυσαι, μη αυτου ακουσητε· εισ δε το προσθειναι δικαιοσυνην και γνωσιν κυριου, δεξασθε αυτον ωσ κυριον.
11.3 περι δε των αποστολων και προφητων, κατα το δογμα του ευαγγελιου ουτω ποιησατε.
11.4 πασ δε αποστολοσ ερχομενοσ προσ υμασ δεχθητω ωσ κυριοσ·
11.5 ου μενει δε ει μη ημεραν μιαν· εαν δε η χρεια, και την αλλην· τρεισ δε εαν μεινη, ψευδοπροφητησ εστιν.
11.6 εξερχομενοσ δε ο αποστολοσ μηδεν λαμβανετω ει μη αρτον, εωσ ου αυλισθη· εαν δε αργυριον αιτη, ψευδοπροφητησ εστι.
11.7 και παντα προφητην λαλουντα εν πνευματι ου πειρασετε ουδε διακρινειτε· πασα γαρ αμαρτια αφεθησεται, αυτη δε η αμαρτια ουκ αφεθησεται.
11.8 ου πασ δε ο λαλων εν πνευματι προφητησ εστιν, αλλ’ εαν εχη τουσ τροπουσ κυριου. απο ουν των τροπων γνωσθησεται ο ψευδοπροφητησ και ο προφητησ.
11.9 και πασ προφητησ οριζων τραπεζαν εν πνευματι ου φαγεται απ’ αυτησ, ει δε μηγε ψευδοπροφητησ εστι.
11.10 πασ δε προφητησ διδασκων την αληθειαν, ει α διδασκει ου ποιει, ψευδοπροφητησ εστι.
11.11 πασ δε προφητησ δεδοκιμασμενοσ, αληθινοσ, ποιων εισ μυστηριον κοσμικον εκκλησιασ, μη διδασκων δε ποιειν, οσα αυτοσ ποιει, ου κριθησεται εφ’ υμων· μετα θεου γαρ εχει την κρισιν· ωσαυτωσ γαρ εποιησαν και οι αρχαιοι προφηται.
11.12 οσ δ’ αν ειπη εν πνευματι· δοσ μοι αργυρια η ετερα τινα, ουκ ακουσεσθε αυτου· εαν δε περι αλλων υστερουντων ειπη δουναι, μηδεισ αυτον κρινετω.
12.1 πασ δε ο ερχομενοσ εν ονοματι κυριου δεχθητω· επειτα δε δοκιμασαντεσ αυτον γνωσεσθε, συνεσιν γαρ εξετε δεξιαν και αριστεραν.
12.2 ει μεν παροδιοσ εστιν ο ερχομενοσ, βοηθειτε αυτω, οσον δυνασθε· ου μενει δε προσ υμασ ει μη δυο η τρεισ ημερασ, εαν η αναγκη.
12.3 ει δε θελει προσ υμασ καθησθαι, τεχνιτησ ων, εργαζεσθω και φαγετω.
12.4 ει δε ουκ εχει τεχνην, κατα την συνεσιν υμων προνοησατε, πωσ μη αργοσ μεθ’ υμων ζησεται χριστιανοσ.
12.5 ει δ’ ου θελει ουτω ποιειν, χριστεμποροσ εστι· προσεχετε απο των τοιουτων.
13.1 πασ δε προφητησ αληθινοσ θελων καθησθαι προσ υμασ αξιοσ εστι τησ τροφησ αυτου.
13.2 ωσαυτωσ διδασκαλοσ αληθινοσ εστιν αξιοσ και αυτοσ ωσπερ ο εργατησ τησ τροφησ αυτου.
13.3 πασαν ουν απαρχην γεννηματων ληνου και αλωνοσ, βοων τε και προβατων λαβων δωσεισ την απαρχην τοισ προφηταισ· αυτοι γαρ εισιν οι αρχιερεισ υμων.
13.4 εαν δε μη εχητε προφητην, δοτε τοισ πτωχοισ.
13.5 εαν σιτιαν ποιησ, την απαρχην λαβων δοσ κατα την εντολην.
13.6 ωσαυτωσ κεραμιον οινου η ελαιου ανοιξασ, την απαρχην λαβων δοσ τοισ προφηταισ·
13.7 αργυριου δε και ιματισμου και παντοσ κτηματοσ λαβων την απαρχην, ωσ αν σοι δοξη, δοσ κατα την εντολην.
14.1 κατα κυριακην δε κυριου συναχθεντεσ κλασατε αρτον και ευχαριστησατε, προεξομολογησαμενοι τα παραπτωματα υμων, οπωσ καθαρα η θυσια υμων η.
14.2 πασ δε εχων την αμφιβολιαν μετα του εταιρου αυτου μη συνελθετω υμιν, εωσ ου διαλλαγωσιν, ινα μη κοινωθη η θυσια υμων.
14.3 αυτη γαρ εστιν η ρηθεισα υπο κυριου· εν παντι τοπω και χρονω προσφερειν μοι θυσιαν καθαραν. οτι βασιλευσ μεγασ ειμι, λεγει κυριοσ, και το ονομα μου θαυμαστον εν τοισ εθνεσι.
15.1 χειροτονησατε ουν εαυτοισ επισκοπουσ και διακονουσ αξιουσ του κυριου, ανδρασ πραεισ και αφιλαργυρουσ και αληθεισ και δεδοκιμασμενουσ· υμιν γαρ λειτουργουσι και αυτοι την λειτουργιαν των προφητων και διδασκαλων.
15.2 μη ουν υπεριδητε αυτουσ· αυτοι γαρ εισιν οι τετιμημενοι υμων μετα των προφητων και διδασκαλων.
15.3 ελεγχετε δε αλληλουσ μη εν οργη, αλλ’ εν ειρηνη ωσ εχετε εν τω ευαγγελιω· και παντι αστοχουντι κατα του ετερου μηδεισ λαλειτω μηδε παρ’ υμων ακουετω, εωσ ου μετανοηση.
15.4 τασ δε ευχασ υμων και τασ ελεημοσυνασ και πασασ τασ πραξεισ ουτω ποιησατε, ωσ εχετε εν τω ευαγγελιω του κυριου ημων.
16.1 γρηγορειτε υπερ τησ ζωησ υμων· οι λυχνοι υμων μη σβεσθητωσαν, και αι οσφυεσ υμων μη εκλυεσθωσαν, αλλα γινεσθε ετοιμοι· ου γαρ οιδατε την ωραν, εν η ο κυριοσ ημων ερχεται.
16.2 πυκνωσ δε συναχθησεσθε ζητουντεσ τα ανηκοντα ταισ ψυχαισ υμων· ου γαρ ωφελησει υμασ ο πασ χρονοσ τησ πιστεωσ υμων, εαν μη εν τω εσχατω καιρω τελειωθητε.
16.3 εν γαρ ταισ εσχαταισ ημεραισ πληθυνθησονται οι ψευδοπροφηται και οι φθορεισ, και στραφησονται τα προβατα εισ λυκουσ, και η αγαπη στραφησεται εισ μισοσ.
16.4 αυξανουσησ γαρ τησ ανομιασ μισησουσιν αλληλουσ και διωξουσι και παραδωσουσι, και τοτε φανησεται ο κοσμοπλανησ ωσ υιοσ θεου, και ποιησει σημεια και τερατα, και η γη παραδοθησεται εισ χειρασ αυτου, και ποιησει αθεμιτα, α ουδεποτε γεγονεν εξ αιωνοσ.
16.5 τοτε ηξει η κτισισ των ανθρωπων εισ την πυρωσιν τησ δοκιμασιασ, και σκανδαλισθησονται πολλοι και απολουνται, οι δε υπομειναντεσ εν τη πιστει αυτων σωθησονται υπ’ αυτου του καταθεματοσ.
16.6 και τοτε φανησεται τα σημεια τησ αληθειασ· πρωτον σημειον εκπετασεωσ εν ουρανω, ειτα σημειον φωνησ σαλπιγγοσ, και το τριτον αναστασισ νεκρων.
16.7 ου παντων δε, αλλ’ ωσ ερρεθη· ηξει ο κυριοσ και παντεσ οι αγιοι μετ’ αυτου.
16.8 τοτε οψεται ο κοσμοσ τον κυριον ερχομενον επανω των νεφελων του ουρανου.
