0.1 ιγνατιοσ, ο και θεοφοροσ, πολυκαρπω επισκοπω εκκλησιασ σμυρναιων, μαλλον επισκοπημενω υπο θεου πατροσ και κυριου ιησου χριστου, πλειστα χαιρειν.
1.1 αποδεχομενοσ σου την εν θεω γνωμην ηδρασμενην ωσ επι πετραν ακινητον, υπερδοξαζω, καταξιωθεισ του προσωπου σου του αμωμου, ου οναιμην εν θεω.
1.2 παρακαλω σε εν χαριτι η ενδεδυσαι, προσθειναι τω δρομω σου και παντασ παρακαλειν, ινα σωζωνται. εκδικει σου τον τοπον εν παση επιμελεια σαρκικη τε και πνευματικη· τησ ενωσεωσ φροντιζε, ησ ουδεν αμεινον. παντασ βασταζε, ωσ και σε ο κυριοσ· παντων ανεχου εν αγαπη, ωσπερ και ποιεισ.
1.3 προσευχαισ σχολαζε αδιαλειπτοισ· αιτου συνεσιν πλειονα ησ εχεισ· γρηγορει ακοιμητον πνευμα κεκτημενοσ. τοισ κατ’ ανδρα κατα ομοηθειαν θεου λαλει· παντων τασ νοσουσ βασταζε ωσ τελειοσ αθλητησ. οπου πλειων κοποσ, πολυ κερδοσ.
2.1 καλουσ μαθητασ εαν φιλησ, χαρισ σοι ουκ εστιν· μαλλον τουσ λοιμοτερουσ εν πραοτητι υποτασσε. ου παν τραυμα τη αυτη εμπλαστρω θεραπευεται. τουσ παροξυσμουσ εμβροχαισ παυε.
2.2 φρονιμοσ γινου ωσ ο οφισ εν απασιν και ακεραιοσ εισ αει ωσ η περιστερα. δια τουτο σαρκικοσ ει και πνευματικοσ, ινα τα φαινομενα σου εισ προσωπον κολακευησ· τα δε αορατα αιτει ινα σοι φανερωθη, οπωσ μηδενοσ λειπη και παντοσ χαρισματοσ περισσευησ.
2.3 ο καιροσ απαιτει σε, ωσ κυβερνηται ανεμουσ και ωσ χειμαζομενοσ λιμενα, εισ το θεου επιτυχειν. νηφε, ωσ θεου αθλητησ· το θεμα αφθαρσια και ζωη αιωνιοσ, περι ησ και συ πεπεισαι. κατα παντα σου αντιψυχον εγω και τα δεσμα μου, α ηγαπησασ.
3.1 οι δοκουντεσ αξιοπιστοι ειναι και ετεροδιδασκαλουντεσ μη σε καταπλησσετωσαν. στηθι εδραιοσ ωσ ακμων τυπτομενοσ. μεγαλου εστιν αθλητου το δερεσθαι και νικαν. μαλιστα δε ενεκεν θεου παντα υπομενειν ημασ δει, ινα και αυτοσ ημασ υπομεινη.
3.2 πλεον σπουδαιοσ γινου ου ει. τουσ καιρουσ καταμανθανε. τον υπερ καιρον προσδοκα, τον αχρονον, τον αορατον, τον δι’ ημασ ορατον, τον αψηλαφητον, τον απαθη, τον δι’ ημασ παθητον, τον κατα παντα τροπον δι’ ημασ υπομειναντα.
4.1 χηραι μη αμελεισθωσαν· μετα τον κυριον συ αυτων φροντιστησ εσο. μηδεν ανευ γνωμησ σου γινεσθω μηδε συ ανευ θεου τι πρασσε, οπερ ουδε πρασσεισ· ευσταθει.
4.2 πυκνοτερον συναγωγαι γινεσθωσαν· εξ ονοματοσ παντασ ζητει.
4.3 δουλουσ και δουλασ μη υπερηφανει· αλλα μηδε αυτοι φυσιουσθωσαν, αλλ’ εισ δοξαν θεου πλεον δουλευετωσαν, ινα κρειττονοσ ελευθεριασ απο θεου τυχωσιν. μη ερατωσαν απο του κοινου ελευθερουσθαι, ινα μη δουλοι ευρεθωσιν επιθυμιασ.
5.1 τασ κακοτεχνιασ φευγε, μαλλον δε περι τουτων ομιλιαν ποιου. ταισ αδελφαισ μου προσλαλει, αγαπαν τον κυριον και τοισ συμβιοισ αρκεισθαι σαρκι και πνευματι. ομοιωσ και τοισ αδελφοισ μου παραγγελλε εν ονοματι ιησου χριστου, αγαπαν τασ συμβιουσ ωσ ο κυριοσ την εκκλησιαν.
5.2 ει τισ δυναται εν αγνεια μενειν εισ τιμην τησ σαρκοσ του κυριου, εν ακαυχησια μενετω. εαν καυχησηται, απωλετο, και εαν γνωσθη πλεον του επισκοπου, εφθαρται. πρεπει δε τοισ γαμουσι και ταισ γαμουμεναισ μετα γνωμησ του επισκοπου την ενωσιν ποιεισθαι, ινα ο γαμοσ η κατα κυριον και μη κατ’ επιθυμιαν. παντα εισ τιμην θεου γινεσθω.
6.1 τω επισκοπω προσεχετε, ινα και ο θεοσ υμιν. αντιψυχον εγω των υποτασσομενων τω επισκοπω, πρεσβυτεροισ, διακονοισ· και μετ’ αυτων μοι το μεροσ γενοιτο σχειν εν θεω. συγκοπιατε αλληλοισ, συναθλειτε, συντρεχετε, συμπασχετε, συγκοιμασθε, συνεγειρεσθε ωσ θεου οικονομοι και παρεδροι και υπηρεται.
6.2 αρεσκετε ω στρατευεσθε, αφ’ ου και τα οψωνια κομιζεσθε· μη τισ υμων δεσερτωρ ευρεθη. το βαπτισμα υμων μενετω ωσ οπλα, η πιστισ ωσ περικεφαλαια, η αγαπη ωσ δορυ, η υπομονη ωσ πανοπλια. τα δεποσιτα υμων τα εργα υμων, ινα τα ακκεπτα υμων αξια κομισησθε. μακροθυμησατε ουν μετ’ αλληλων εν πραοτητι, ωσ ο θεοσ μεθ’ υμων. οναιμην υμων δια παντοσ.
7.1 επειδη η εκκλησια η εν αντιοχεια τησ συριασ ειρηνευει, ωσ εδηλωθη μοι, δια την προσευχην υμων, καγω ευθυμοτεροσ εγενομην εν αμεριμνια θεου, εανπερ δια του παθειν θεου επιτυχω, εισ το ευρεθηναι με εν τη αναστασει υμων μαθητην.
7.2 πρεπει, πολυκαρπε θεομακαριστοτατε, συμβουλιον αγαγειν θεοπρεπεστατον και χειροτονησαι τινα, ον αγαπητον λιαν εχετε και αοκνον, οσ δυνησεται θεοδρομοσ καλεισθαι· τουτον καταξιωσαι, ινα πορευθεισ εισ συριαν δοξαση υμων την αοκνον αγαπην εισ δοξαν θεου·
7.3 χριστιανοσ εαυτου εξουσιαν ουκ εχει, αλλα θεω σχολαζει. τουτο το εργον θεου εστιν και υμων, οταν αυτο απαρτισητε. πιστευω γαρ τη χαριτι, οτι ετοιμοι εστε εισ ευποιιαν θεω ανηκουσαν. ειδωσ υμων το συντονον τησ αληθειασ, δι’ ολιγων υμασ γραμματων παρεκαλεσα.
8.1 επει πασαισ ταισ εκκλησιαισ ουκ ηδυνηθην γραψαι δια το εξαιφνησ πλειν με απο τρωαδοσ εισ νεαπολιν, ωσ το θελημα προστασσει, γραψεισ ταισ εμπροσθεν εκκλησιαισ, ωσ θεου γνωμην κεκτημενοσ, εισ το και αυτουσ το αυτο ποιησαι, (οι μεν δυναμενοι πεζουσ πεμψαι, οι δε επιστολασ δια των υπο σου πεμπομενων, ινα δοξασθητε αιωνιω εργω,) ωσ αξιοσ ων.
8.2 ασπαζομαι παντασ εξ ονοματοσ και την του επιτροπου συν ολω τω οικω αυτησ και των τεκνων. ασπαζομαι ατταλον τον αγαπητον μου. ασπαζομαι τον μελλοντα καταξιουσθαι του εισ συριαν πορευεσθαι. εσται η χαρισ μετ’ αυτου δια παντοσ και του πεμποντοσ αυτον πολυκαρπου.
8.3 ερρωσθαι υμασ δια παντοσ εν θεω ημων ιησου χριστω ευχομαι, εν ω διαμεινητε εν ενοτητι θεου και επισκοπη. ασπαζομαι αλκην, το ποθητον μοι ονομα. ερρωσθε εν κυριω.
