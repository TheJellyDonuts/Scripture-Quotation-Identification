0.1 ιγνατιοσ, ο και θεοφοροσ, τη ηλεημενη εν μεγαλειοτητι πατροσ υψιστου και ιησου χριστου του μονου υιου αυτου εκκλησια ηγαπημενη και πεφωτισμενη εν θεληματι του θελησαντοσ τα παντα, α εστιν, κατα αγαπην ιησου χριστου, του θεου ημων, ητισ και προκαθηται εν τοπω χωριου ρωμαιων, αξιοθεοσ, αξιοπρεπησ, αξιομακαριστοσ, αξιεπαινοσ, αξιεπιτευκτοσ, αξιαγνοσ και προκαθημενη τησ αγαπησ, χριστωνυμοσ, πατρωνυμοσ, ην και ασπαζομαι εν ονοματι ιησου χριστου, υιου πατροσ· κατα σαρκα και πνευμα ηνωμενοισ παση εντολη αυτου, πεπληρωμενοισ χαριτοσ θεου αδιακριτωσ και αποδιυλισμενοισ απο παντοσ αλλοτριου χρωματοσ πλειστα εν ιησου χριστω, τω θεω ημων, αμωμωσ χαιρειν.
1.1 επει ευξαμενοσ θεω επετυχον ιδειν υμων τα αξιοθεα προσωπα, ωσ και πλεον ητουμην λαβειν· δεδεμενοσ γαρ εν χριστω ιησου ελπιζω υμασ ασπασασθαι, εανπερ θελημα η του αξιωθηναι με εισ τελοσ ειναι.
1.2 η μεν γαρ αρχη ευοικονομητοσ εστιν, εανπερ χαριτοσ επιτυχω εισ το τον κληρον μου ανεμποδιστωσ απολαβειν. φοβουμαι γαρ την υμων αγαπην, μη αυτη με αδικηση. υμιν γαρ ευχερεσ εστιν, ο θελετε, ποιησαι· εμοι δε δυσκολον εστιν του θεου επιτυχειν, εανπερ υμεισ μη φεισησθε μου.
2.1 ου γαρ θελω υμασ ανθρωπαρεσκησαι, αλλα θεω αρεσαι, ωσπερ και αρεσκετε. ουτε γαρ εγω ποτε εξω καιρον τοιουτον θεου επιτυχειν, ουτε υμεισ, εαν σιωπησητε, κρειττονι εργω εχετε επιγραφηναι. εαν γαρ σιωπησητε απ’ εμου, εγω λογοσ θεου· εαν δε ερασθητε τησ σαρκοσ μου, παλιν εσομαι φωνη.
2.2 πλεον μοι μη παρασχησθε του σπονδισθηναι θεω, ωσ ετι θυσιαστηριον ετοιμον εστιν, ινα εν αγαπη χοροσ γενομενοι ασητε τω πατρι εν χριστω ιησου, οτι τον επισκοπον συριασ ο θεοσ κατηξιωσεν ευρεθηναι εισ δυσιν απο ανατολησ μεταπεμψαμενοσ. καλον το δυναι απο κοσμου προσ θεον, ινα εισ αυτον ανατειλω.
3.1 ουδεποτε εβασκανατε ουδενι, αλλουσ εδιδαξατε. εγω δε θελω, ινα κακεινα βεβαια η α μαθητευοντεσ εντελλεσθε.
3.2 μονον μοι δυναμιν αιτεισθε εσωθεν τε και εξωθεν, ινα μη μονον λεγω αλλα και θελω, ινα μη μονον λεγωμαι χριστιανοσ αλλα και ευρεθω. εαν γαρ ευρεθω, και λεγεσθαι δυναμαι, και τοτε πιστοσ ειναι, οταν κοσμω μη φαινωμαι.
3.3 ουδεν φαινομενον καλον· ο γαρ θεοσ ημων ιησουσ χριστοσ εν πατρι ων μαλλον φαινεται. ου πεισμονησ το εργον, αλλα μεγεθουσ εστιν ο χριστιανισμοσ, οταν μισηται υπο κοσμου.
4.1 εγω γραφω πασαισ ταισ εκκλησιαισ, και εντελλομαι πασιν, οτι εγω εκων υπερ θεου αποθνησκω, εανπερ υμεισ μη κωλυσητε. παρακαλω υμασ, μη ευνοια ακαιροσ γενησθε μοι. αφετε με θηριων ειναι βοραν, δι’ ων ενεστιν θεου επιτυχειν. σιτοσ ειμι θεου και δι’ οδοντων θηριων αληθομαι, ινα καθαροσ αρτοσ ευρεθω του χριστου.
4.2 μαλλον κολακευσατε τα θηρια, ινα μοι ταφοσ γενωνται και μηθεν καταλιπωσι των του σωματοσ μου, ινα μη κοιμηθεισ βαρυσ τινι γενωμαι. τοτε εσομαι μαθητησ αληθωσ ιησου χριστου, οτε ουδε το σωμα μου ο κοσμοσ οψεται. λιτανευσατε τον χριστον υπερ εμου, ινα δια των οργανων τουτων θυσια ευρεθω.
4.3 ουχ ωσ πετροσ και παυλοσ διατασσομαι υμιν. εκεινοι αποστολοι, εγω κατακριτοσ· εκεινοι ελευθεροι, εγω δε μεχρι νυν δουλοσ. αλλ’ εαν παθω, απελευθεροσ γενησομαι ιησου χριστου και αναστησομαι εν αυτω ελευθεροσ. νυν μανθανω δεδεμενοσ μηδεν επιθυμειν.
5.1 απο συριασ μεχρι ρωμησ θηριομαχω, δια γησ και θαλασσησ, νυκτοσ και ημερασ, δεδεμενοσ δεκα λεοπαρδοισ, ο εστιν στρατιωτικον ταγμα· οι και ευεργετουμενοι χειρουσ γινονται. εν δε τοισ αδικημασιν αυτων μαλλον μαθητευομαι, αλλ’ ου παρα τουτο δεδικαιωμαι.
5.2 οναιμην των θηριων των εμοι ητοιμασμενων και ευχομαι συντομα μοι ευρεθηναι· α και κολακευσω, συντομωσ με καταφαγειν, ουχ ωσπερ τινων δειλαινομενα ουχ ηψαντο. καν αυτα δε ακοντα μη θεληση, εγω προσβιασομαι.
5.3 συγγνωμην μοι εχετε· τι μοι συμφερει, εγω γινωσκω, νυν αρχομαι μαθητησ ειναι. μηθεν με ζηλωσαι των ορατων και αορατων, ινα ιησου χριστου επιτυχω. πυρ και σταυροσ θηριων τε συστασεισ, ανατομαι, διαιρεσεισ, σκορπισμοι οστεων, συγκοπη μελων, αλεσμοι ολου του σωματοσ, κακαι κολασεισ του διαβολου επ’ εμε ερχεσθωσαν, μονον ινα ιησου χριστου επιτυχω.
6.1 ουδεν μοι ωφελησει τα περατα του κοσμου ουδε αι βασιλειαι του αιωνοσ τουτου. καλον μοι αποθανειν εισ χριστον ιησουν, η βασιλευειν των περατων τησ γησ. εκεινον ζητω, τον υπερ ημων αποθανοντα· εκεινον θελω, τον δι’ ημασ ανασταντα. ο δε τοκετοσ μοι επικειται.
6.2 συγγνωτε μοι, αδελφοι· μη εμποδισητε μοι ζησαι, μη θελησητε με αποθανειν· τον του θεου θελοντα ειναι κοσμω μη χαρισησθε, μηδε υλη εξαπατησητε· αφετε με καθαρον φωσ λαβειν· εκει παραγενομενοσ ανθρωποσ εσομαι.
6.3 επιτρεψατε μοι μιμητην ειναι του παθουσ του θεου μου. ει τισ αυτον εν εαυτω εχει, νοησατω ο θελω, και συμπαθειτω μοι ειδωσ τα συνεχοντα με.
7.1 ο αρχων του αιωνοσ τουτου διαρπασαι με βουλεται και την εισ θεον μου γνωμην διαφθειραι. μηδεισ ουν των παροντων υμων βοηθειτω αυτω· μαλλον εμου γινεσθε, τουτεστιν του θεου. μη λαλειτε ιησουν χριστον, κοσμον δε επιθυμειτε.
7.2 βασκανια εν υμιν μη κατοικειτω. μηδ’ αν εγω παρων παρακαλω υμασ, πεισθητε μοι· τουτοισ δε μαλλον πεισθητε, οισ γραφω υμιν. ζων γαρ γραφω υμιν, ερων του αποθανειν. ο εμοσ ερωσ εσταυρωται, και ουκ εστιν εν εμοι πυρ φιλουλον· υδωρ δε ζων και λαλουν εν εμοι, εσωθεν μοι λεγον· δευρο προσ τον πατερα.
7.3 ουχ ηδομαι τροφη φθορασ ουδε ηδοναισ του βιου τουτου. αρτον θεου θελω, ο εστιν σαρξ ιησου χριστου, του εκ σπερματοσ δαυειδ, και πομα θελω το αιμα αυτου, ο εστιν αγαπη αφθαρτοσ.
8.1 ουκετι θελω κατα ανθρωπουσ ζην. τουτο δε εσται, εαν υμεισ θελησητε. θελησατε, ινα και υμεισ θεληθητε.
8.2 δι’ ολιγων γραμματων αιτουμαι υμασ· πιστευσατε μοι. ιησουσ δε χριστοσ υμιν ταυτα φανερωσει, οτι αληθωσ λεγω· το αψευδεσ στομα, εν ω ο πατηρ ελαλησεν αληθωσ.
8.3 αιτησασθε περι εμου, ινα επιτυχω. ου κατα σαρκα υμιν εγραψα, αλλα κατα γνωμην θεου. εαν παθω, ηθελησατε· εαν αποδοκιμασθω, εμισησατε.
9.1 μνημονευετε εν τη προσευχη υμων τησ εν συρια εκκλησιασ, ητισ αντι εμου ποιμενι τω θεω χρηται. μονοσ αυτην ιησουσ χριστοσ επισκοπησει και η υμων αγαπη.
9.2 εγω δε αισχυνομαι εξ αυτων λεγεσθαι· ουδε γαρ αξιοσ ειμι, ων εσχατοσ αυτων και εκτρωμα· αλλ’ ηλεημαι τισ ειναι, εαν θεου επιτυχω.
9.3 ασπαζεται υμασ το εμον πνευμα και η αγαπη των εκκλησιων των δεξαμενων με εισ ονομα ιησου χριστου, ουχ ωσ παροδευοντα. και γαρ αι μη προσηκουσαι μοι τη οδω τη κατα σαρκα, κατα πολιν με προηγον.
10.1 γραφω δε υμιν ταυτα απο σμυρνησ δι’ εφεσιων των αξιομακαριστων. εστιν δε και αμα εμοι συν αλλοισ πολλοισ και κροκοσ, το ποθητον μοι ονομα.
10.2 περι των προελθοντων με απο συριασ εισ ρωμην εισ δοξαν του θεου πιστευω υμασ επεγνωκεναι, οισ και δηλωσατε εγγυσ με οντα. παντεσ γαρ εισιν αξιοι του θεου και υμων· ουσ πρεπον υμιν εστιν κατα παντα αναπαυσαι.
10.3 εγραψα δε υμιν ταυτα τη προ εννεα καλανδων σεπτεμβριων. ερρωσθε εισ τελοσ εν υπομονη ιησου χριστου.
