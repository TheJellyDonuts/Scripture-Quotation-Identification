0.1 ιγνατιοσ, ο και θεοφοροσ, τη ευλογημενη εν χαριτι θεου πατροσ εν χριστω ιησου τω σωτηρι ημων, εν ω ασπαζομαι την εκκλησιαν την ουσαν εν μαγνησια τη προσ μαιανδρω και ευχομαι εν θεω πατρι και εν ιησου χριστω πλειστα χαιρειν.
1.1 γνουσ υμων το πολυευτακτον τησ κατα θεον αγαπησ, αγαλλιωμενοσ προειλομην εν πιστει ιησου χριστου προσλαλησαι υμιν.
1.2 καταξιωθεισ γαρ ονοματοσ θεοπρεπεστατου, εν οισ περιφερω δεσμοισ αδω τασ εκκλησιασ, εν αισ ενωσιν ευχομαι σαρκοσ και πνευματοσ ιησου χριστου, του δια παντοσ ημων ζην, πιστεωσ τε και αγαπησ, ησ ουδεν προκεκριται, το δε κυριωτερον ιησου και πατροσ· εν ω υπομενοντεσ την πασαν επηρειαν του αρχοντοσ του αιωνοσ τουτου και διαφυγοντεσ θεου τευξομεθα.
2.1 επει ουν ηξιωθην ιδειν υμασ δια δαμα του αξιοθεου υμων επισκοπου και πρεσβυτερων αξιων βασσου και απολλωνιου και του συνδουλου μου διακονου ζωτιωνοσ, ου εγω οναιμην, οτι υποτασσεται τω επισκοπω ωσ χαριτι θεου και τω πρεσβυτεριω ωσ νομω ιησου χριστου.
3.1 και υμιν δε πρεπει μη συγχρασθαι τη ηλικια του επισκοπου, αλλα κατα δυναμιν θεου πατροσ πασαν εντροπην αυτω απονεμειν, καθωσ εγνων και τουσ αγιουσ πρεσβυτερουσ ου προσειληφοτασ την φαινομενην νεωτερικην ταξιν, αλλ’ ωσ φρονιμουσ εν θεω συγχωρουντασ αυτω, ουκ αυτω δε, αλλα τω πατρι ιησου χριστου, τω παντων επισκοπω.
3.2 εισ τιμην ουν εκεινου του θελησαντοσ ημασ πρεπον εστιν επακουειν κατα μηδεμιαν υποκρισιν· επει ουχ οτι τον επισκοπον τουτον τον βλεπομενον πλανα τισ, αλλα τον αορατον παραλογιζεται. το δε τοιουτον ου προσ σαρκα ο λογοσ, αλλα προσ θεον τον τα κρυφια ειδοτα.
4.1 πρεπον ουν εστιν μη μονον καλεισθαι χριστιανουσ, αλλα και ειναι· ωσπερ και τινεσ επισκοπον μεν καλουσιν, χωρισ δε αυτου παντα πρασσουσιν. οι τοιουτοι δε ουκ ευσυνειδητοι μοι ειναι φαινονται δια το μη βεβαιωσ κατ’ εντολην συναθροιζεσθαι.
5.1 επει ουν τελοσ τα πραγματα εχει και προκειται τα δυο ομου, ο τε θανατοσ και η ζωη, και εκαστοσ εισ τον ιδιον τοπον μελλει χωρειν·
5.2 ωσπερ γαρ εστιν νομισματα δυο, ο μεν θεου, ο δε κοσμου, και εκαστον αυτων ιδιον χαρακτηρα επικειμενον εχει, οι απιστοι του κοσμου τουτου, οι δε πιστοι εν αγαπη χαρακτηρα θεου πατροσ δια ιησου χριστου, δι’ ου εαν μη αυθαιρετωσ εχωμεν το αποθανειν εισ το αυτου παθοσ, το ζην αυτου ουκ εστιν εν ημιν.
6.1 επει ουν εν τοισ προγεγραμμενοισ προσωποισ το παν πληθοσ εθεωρησα εν πιστει και ηγαπησα, παραινω, εν ομονοια θεου σπουδαζετε παντα πρασσειν, προκαθημενου του επισκοπου εισ τοπον θεου και των πρεσβυτερων εισ τοπον συνεδριου των αποστολων, και των διακονων των εμοι γλυκυτατων πεπιστευμενων διακονιαν ιησου χριστου, οσ προ αιωνων παρα πατρι ην και εν τελει εφανη.
6.2 παντεσ ουν ομοηθειαν θεου λαβοντεσ εντρεπεσθε αλληλουσ και μηδεισ κατα σαρκα βλεπετω τον πλησιον, αλλ’ εν ιησου χριστω αλληλουσ δια παντοσ αγαπατε. μηδεν εστω εν υμιν, ο δυνησεται υμασ μερισαι αλλ’ ενωθητε τω επισκοπω και τοισ προκαθημενοισ εισ τυπον και διδαχην αφθαρσιασ.
7.1 ωσπερ ουν ο κυριοσ ανευ του πατροσ ουδεν εποιησεν, ηνωμενοσ ων, ουτε δι’ εαυτου ουτε δια των αποστολων· ουτωσ μηδε υμεισ ανευ του επισκοπου και των πρεσβυτερων μηδεν πρασσετε· μηδε πειρασητε ευλογον τι φαινεσθαι ιδια υμιν, αλλ’ επι το αυτο μια προσευχη, μια δεησισ, εισ νουσ, μια ελπισ εν αγαπη, εν τη χαρα τη αμωμω, ο εστιν ιησουσ χριστοσ, ου αμεινον ουδεν εστιν.
7.2 παντεσ ωσ εισ ενα ναον συντρεχετε θεου, ωσ επι εν θυσιαστηριον, επι ενα ιησουν χριστον, τον αφ’ ενοσ πατροσ προελθοντα και εισ ενα οντα και χωρησαντα.
8.1 μη πλανασθε ταισ ετεροδοξιαισ μηδε μυθευμασιν τοισ παλαιοισ ανωφελεσιν ουσιν. ει γαρ μεχρι νυν κατα ιουδαισμον ζωμεν, ομολογουμεν χαριν μη ειληφεναι.
8.2 οι γαρ θειοτατοι προφηται κατα χριστον ιησουν εζησαν. δια τουτο και εδιωχθησαν, ενπνεομενοι υπο τησ χαριτοσ αυτου, εισ το πληροφορηθηναι τουσ απειθουντασ, οτι εισ θεοσ εστιν, ο φανερωσασ εαυτον δια ιησου χριστου του υιου αυτου, οσ εστιν αυτου λογοσ απο σιγησ προελθων, οσ κατα παντα ευηρεστησεν τω πεμψαντι αυτον.
9.1 ει ουν οι εν παλαιοισ πραγμασιν αναστραφεντεσ εισ καινοτητα ελπιδοσ ηλθον, μηκετι σαββατιζοντεσ, αλλα κατα κυριακην ζωντεσ, εν η και η ζωη ημων ανετειλεν δι’ αυτου και του θανατου αυτου, ον τινεσ αρνουνται, δι’ ου μυστηριου ελαβομεν το πιστευειν, και δια τουτο υπομενομεν, ινα ευρεθωμεν μαθηται ιησου χριστου του μονου διδασκαλου ημων·
9.2 πωσ ημεισ δυνησομεθα ζησαι χωρισ αυτου, ου και οι προφηται μαθηται οντεσ τω πνευματι ωσ διδασκαλον αυτον προσεδοκων· και δια τουτο, ον δικαιωσ ανεμενον, παρων ηγειρεν αυτουσ εκ νεκρων.
10.1 μη ουν αναισθητωμεν τησ χρηστοτητοσ αυτου. εαν γαρ ημασ μιμησηται καθα πρασσομεν, ουκετι εσμεν. δια τουτο, μαθηται αυτου γενομενοι, μαθωμεν κατα χριστιανισμον ζην. οσ γαρ αλλω ονοματι καλειται πλεον τουτου, ουκ εστιν του θεου.
10.2 υπερθεσθε ουν την κακην ζυμην, την παλαιωθεισαν και ενοξισασαν, και μεταβαλεσθε εισ νεαν ζυμην, ο εστιν ιησουσ χριστοσ. αλισθητε εν αυτω, ινα μη διαφθαρη τισ εν υμιν, επει απο τησ οσμησ ελεγχθησεσθε.
10.3 ατοπον εστιν, ιησουν χριστον λαλειν και ιουδαιζειν. ο γαρ χριστιανισμοσ ουκ εισ ιουδαισμον επιστευσεν, αλλ’ ιουδαισμοσ εισ χριστιανισμον, ω πασα γλωσσα πιστευσασα εισ θεον συνηχθη.
11.1 ταυτα δε, αγαπητοι μου, ουκ επει εγνων τινασ εξ υμων ουτωσ εχοντασ, αλλ’ ωσ μικροτεροσ υμων θελω προφυλασσεσθαι υμασ, μη εμπεσειν εισ τα αγκιστρα τησ κενοδοξιασ, αλλα πεπληροφορησθαι εν τη γεννησει και τω παθει και τη αναστασει τη γενομενη εν καιρω τησ ηγεμονιασ ποντιου πιλατου· πραχθεντα αληθωσ και βεβαιωσ υπο ιησου χριστου, τησ ελπιδοσ ημων, ησ εκτραπηναι μηδενι υμων γενοιτο.
12.1 οναιμην υμων κατα παντα, εανπερ αξιοσ ω. ει γαρ και δεδεμαι, προσ ενα των λελυμενων υμων ουκ ειμι. οιδα οτι ου φυσιουσθε· ιησουν γαρ χριστον εχετε εν εαυτοισ· και μαλλον, οταν επαινω υμασ, οιδα, οτι εντρεπεσθε, ωσ γεγραπται, οτι ο δικαιοσ εαυτου κατηγοροσ.
13.1 σπουδαζετε ουν βεβαιωθηναι εν τοισ δογμασιν του κυριου και των αποστολων, ινα παντα, οσα ποιειτε, κατευοδωθητε σαρκι και πνευματι, πιστει και αγαπη, εν υιω και πατρι και εν πνευματι, εν αρχη και εν τελει, μετα του αξιοπρεπεστατου επισκοπου υμων και αξιοπλοκου πνευματικου στεφανου του πρεσβυτεριου υμων και των κατα θεον διακονων.
13.2 υποταγητε τω επισκοπω και αλληλοισ, ωσ ιησουσ χριστοσ τω πατρι και οι αποστολοι τω χριστω και τω πατρι ινα ενωσισ η σαρκικη τε και πνευματικη.
14.1 ειδωσ, οτι θεου γεμετε, συντομωσ παρεκελευσα υμασ. μνημονευετε μου εν ταισ προσευχαισ υμων, ινα θεου επιτυχω, και τησ εν συρια εκκλησιασ, οθεν ουκ αξιοσ ειμι καλεισθαι· επιδεομαι γαρ τησ ηνωμενησ υμων εν θεω προσευχησ και αγαπησ, εισ το αξιωθηναι την εν συρια εκκλησιαν δια τησ εκκλησιασ υμων δροσισθηναι.
15.1 ασπαζονται υμασ εφεσιοι απο σμυρνησ, οθεν και γραφω υμιν, παροντεσ εισ δοξαν θεου, ωσπερ και υμεισ οι κατα παντα με ανεπαυσαν αμα πολυκαρπω, επισκοπω σμυρναιων. και αι λοιπαι δε εκκλησιαι εν τιμη ιησου χριστου ασπαζονται υμασ. ερρωσθε εν ομονοια θεου, κεκτημενοι αδιακριτον πνευμα, οσ εστιν ιησουσ χριστοσ.
