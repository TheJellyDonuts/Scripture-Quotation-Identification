0.1 ιγνατιοσ, ο και θεοφοροσ, εκκλησια θεου πατροσ και του ηγαπημενου ιησου χριστου, ηλεημενη εν παντι χαρισματι, πεπληρωμενη εν πιστει και αγαπη, ανυστερητω ουση παντοσ χαρισματοσ, θεοπρεπεστατη και αγιοφορω, τη ουση εν σμυρνη τησ ασιασ, εν αμωμω πνευματι και λογω θεου πλειστα χαιρειν.
1.1 δοξαζω ιησουν χριστον τον θεον τον ουτωσ υμασ σοφισαντα· ενοησα γαρ υμασ κατηρτισμενουσ εν ακινητω πιστει, ωσπερ καθηλωμενουσ εν τω σταυρω του κυριου ιησου χριστου σαρκι τε και πνευματι και ηδρασμενουσ εν αγαπη εν τω αιματι χριστου, πεπληροφορημενουσ εισ τον κυριον ημων, αληθωσ οντα εκ γενουσ δαυειδ κατα σαρκα, υιον θεου κατα θελημα και δυναμιν θεου, γεγεννημενον αληθωσ εκ παρθενου, βεβαπτισμενον υπο ιωαννου, ινα πληρωθη πασα δικαιοσυνη υπ’ αυτου·
1.2 αληθωσ επι ποντιου πιλατου και ηρωδου τετραρχου καθηλωμενον υπερ ημων εν σαρκι, αφ’ ου καρπου ημεισ απο του θεομακαριστου αυτου παθουσ, ινα αρη συσσημον εισ τουσ αιωνασ δια τησ αναστασεωσ εισ τουσ αγιουσ και πιστουσ αυτου, ειτε εν ιουδαιοισ ειτε εν εθνεσιν, εν ενι σωματι τησ εκκλησιασ αυτου.
2.1 ταυτα γαρ παντα επαθεν δι’ ημασ, ινα σωθωμεν· και αληθωσ επαθεν, ωσ και αληθωσ ανεστησεν εαυτον, ουχ ωσπερ απιστοι τινεσ λεγουσιν, το δοκειν αυτον πεπονθεναι, αυτοι το δοκειν οντεσ· και καθωσ φρονουσιν, και συμβησεται αυτοισ, ουσιν ασωματοισ και δαιμονικοισ.
3.1 εγω γαρ και μετα την αναστασιν εν σαρκι αυτον οιδα και πιστευω οντα.
3.2 και οτε προσ τουσ περι πετρον ηλθεν, εφη αυτοισ· λαβετε, ψηλαφησατε με και ιδετε, οτι ουκ ειμι δαιμονιον ασωματον. και ευθυσ αυτου ηψαντο και επιστευσαν, κραθεντεσ τη σαρκι αυτου και τω πνευματι. δια τουτο και θανατου κατεφρονησαν, ηυρεθησαν δε υπερ θανατον.
3.3 μετα δε την αναστασιν συνεφαγεν αυτοισ και συνεπιεν ωσ σαρκικοσ, καιπερ πνευματικωσ ηνωμενοσ τω πατρι.
4.1 ταυτα δε παραινω υμιν, αγαπητοι, ειδωσ οτι και υμεισ ουτωσ εχετε. προφυλασσω δε υμασ απο των θηριων των ανθρωπομορφων, ουσ ου μονον δει υμασ μη παραδεχεσθαι, αλλ’ ει δυνατον μηδε συνανταν, μονον δε προσευχεσθε υπερ αυτων, εαν πωσ μετανοησωσιν, οπερ δυσκολον, τουτου δε εχει εξουσιαν ιησουσ χριστοσ, το αληθινον ημων ζην.
4.2 ει γαρ το δοκειν ταυτα επραχθη υπο του κυριου ημων, καγω το δοκειν δεδεμαι. τι δε και εαυτον εκδοτον δεδωκα τω θανατω, προσ πυρ, προσ μαχαιραν, προσ θηρια· αλλ’ εγγυσ μαχαιρασ εγγυσ θεου, μεταξυ θηριων μεταξυ θεου· μονον εν τω ονοματι ιησου χριστου εισ το συμπαθειν αυτω παντα υπομενω, αυτου με ενδυναμουντοσ του τελειου ανθρωπου.
5.1 ον τινεσ αγνοουντεσ αρνουνται, μαλλον δε ηρνηθησαν υπ’ αυτου, οντεσ συνηγοροι του θανατου μαλλον η τησ αληθειασ· ουσ ουκ επεισαν αι προφητειαι ουδε ο νομοσ μωυσεωσ, αλλ’ ουδε μεχρι νυν το ευαγγελιον, ουδε τα ημετερα των κατ’ ανδρα παθηματα.
5.2 και γαρ περι ημων το αυτο φρονουσιν. τι γαρ με ωφελει τισ, ει εμε επαινει, τον δε κυριον μου βλασφημει, μη ομολογων αυτον σαρκοφορον· ο δε τουτο λεγων τελειωσ αυτον απηρνηται, ων νεκροφοροσ.
5.3 τα δε ονοματα αυτων, οντα απιστα, ουκ εδοξεν μοι εγγραψαι. αλλα μηδε γενοιτο μοι αυτων μνημονευειν, μεχρισ ου μετανοησωσιν εισ το παθοσ, ο εστιν ημων αναστασισ.
6.1 μηδεισ πλανασθω· και τα επουρανια και η δοξα των αγγελων και οι αρχοντεσ ορατοι τε και αορατοι, εαν μη πιστευσωσιν εισ το αιμα χριστου, κακεινοισ κρισισ εστιν· ο χωρων χωρειτω. τοποσ μηδενα φυσιουτω· το γαρ ολον εστιν πιστισ και αγαπη, ων ουδεν προκεκριται.
6.2 καταμαθετε δε τουσ ετεροδοξουντασ εισ την χαριν ιησου χριστου την εισ ημασ ελθουσαν, πωσ εναντιοι εισιν τη γνωμη του θεου. περι αγαπησ ου μελει αυτοισ, ου περι χηρασ, ου περι ορφανου, ου περι θλιβομενου, ου περι δεδεμενου η λελυμενου, ου περι πεινωντοσ η διψωντοσ.
7.1 ευχαριστιασ και προσευχησ απεχονται, δια το μη ομολογειν την ευχαριστιαν σαρκα ειναι του σωτηροσ ημων ιησου χριστου την υπερ των αμαρτιων ημων παθουσαν, ην τη χρηστοτητι ο πατηρ ηγειρεν. οι ουν αντιλεγοντεσ τη δωρεα του θεου συζητουντεσ αποθνησκουσιν· συνεφερεν δε αυτοισ αγαπαν, ινα και αναστωσιν.
7.2 πρεπον εστιν απεχεσθαι των τοιουτων και μητε κατ’ ιδιαν περι αυτων λαλειν μητε κοινη, προσεχειν δε τοισ προφηταισ, εξαιρετωσ δε τω ευαγγελιω, εν ω το παθοσ ημιν δεδηλωται και η αναστασισ τετελειωται. τουσ δε μερισμουσ φευγετε ωσ αρχην κακων.
8.1 παντεσ τω επισκοπω ακολουθειτε, ωσ ιησουσ χριστοσ τω πατρι, και τω πρεσβυτεριω ωσ τοισ αποστολοισ. τουσ δε διακονουσ εντρεπεσθε ωσ θεου εντολην. μηδεισ χωρισ του επισκοπου τι πρασσετω των ανηκοντων εισ την εκκλησιαν. εκεινη βεβαια ευχαριστια ηγεισθω, η υπο επισκοπον ουσα η ω αν αυτοσ επιτρεψη.
8.2 οπου αν φανη ο επισκοποσ, εκει το πληθοσ ητω, ωσπερ οπου αν η ιησουσ χριστοσ, εκει η καθολικη εκκλησια. ουκ εξον εστιν χωρισ του επισκοπου ουτε βαπτιζειν ουτε αγαπην ποιειν· αλλ’ ο αν εκεινοσ δοκιμαση, τουτο και τω θεω ευαρεστον, ινα ασφαλεσ η και βεβαιον παν ο πρασσετε.
9.1 ευλογον εστιν λοιπον ανανηψαι ημασ, ωσ ετι καιρον εχομεν εισ θεον μετανοειν. καλωσ εχει, θεον και επισκοπον ειδεναι. ο τιμων επισκοπον υπο θεου τετιμηται· ο λαθρα επισκοπου τι πρασσων τω διαβολω λατρευει.
9.2 παντα ουν υμιν εν χαριτι περισσευετω· αξιοι γαρ εστε. κατα παντα με ανεπαυσατε, και υμασ ιησουσ χριστοσ. αποντα με και παροντα ηγαπησατε. αμοιβη υμιν ο θεοσ, δι’ ον παντα υπομενοντεσ αυτου τευξεσθε.
10.1 φιλωνα και ρεον αγαθοπουν, οι επηκολουθησαν μοι εισ λογον θεου, καλωσ εποιησατε υποδεξαμενοι ωσ διακονουσ θεου· οι και ευχαριστουσιν τω κυριω υπερ υμων, οτι αυτουσ ανεπαυσατε κατα παντα τροπον. ουδεν υμιν ου μη απολειται.
10.2 αντιψυχον υμων το πνευμα μου και τα δεσμα μου, α ουχ υπερηφανησατε ουδε επησχυνθητε. ουδε υμασ επαισχυνθησεται η τελεια ελπισ, ιησουσ χριστοσ.
11.1 η προσευχη υμων απηλθεν επι την εκκλησιαν την εν αντιοχεια τησ συριασ, οθεν δεδεμενοσ θεοπρεπεστατοισ δεσμοισ παντασ ασπαζομαι, ουκ ων αξιοσ εκειθεν ειναι, εσχατοσ αυτων ων· κατα θελημα δε κατηξιωθην, ουκ εκ συνειδοτοσ αλλ’ εκ χαριτοσ θεου· ην ευχομαι τελειαν μοι δοθηναι, ινα εν τη προσευχη υμων θεου επιτυχω.
11.2 ινα ουν υμων τελειον γενηται το εργον και επι γησ και εν ουρανω, πρεπει εισ τιμην θεου χειροτονησαι την εκκλησιαν υμων θεοπρεσβευτην, εισ το γενομενον εν συρια συγχαρηναι αυτοισ, οτι ειρηνευουσιν και απελαβον το ιδιον μεγεθοσ και απεκατεσταθη αυτοισ το ιδιον σωματειον.
11.3 εφανη μοι ουν θεου αξιον πραγμα, πεμψαι τινα των υμετερων μετ’ επιστολησ, ινα συνδοξαση την κατα θεον αυτοισ γενομενην ευδιαν, και οτι λιμενοσ ηδη ετυγχανον τη προσευχη υμων. τελειοι οντεσ τελεια και φρονειτε. θελουσιν γαρ υμιν ευ πρασσειν θεοσ ετοιμοσ εισ το παρεχειν.
12.1 ασπαζεται υμασ η αγαπη των αδελφων των εν τρωαδι, οθεν και γραφω υμιν δια βουρρου, ον απεστειλατε μετ’ εμου αμα εφεσιοισ, τοισ αδελφοισ υμων, οσ κατα παντα με ανεπαυσεν. και οφελον παντεσ αυτον εμιμουντο, οντα εξεμπλαριον θεου διακονιασ. αμειψεται αυτον η χαρισ κατα παντα.
12.2 ασπαζομαι τον αξιοθεον επισκοπον και θεοπρεπεσ πρεσβυτεριον και τουσ συνδουλουσ μου διακονουσ και τουσ κατ’ ανδρα και κοινη παντασ εν ονοματι ιησου χριστου και τη σαρκι αυτου και τω αιματι, παθει τε και αναστασει σαρκικη τε και πνευματικη, εν ενοτητι θεου και υμων. χαρισ υμιν, ελεοσ, ειρηνη, υπομονη δια παντοσ.
13.1 ασπαζομαι τουσ οικουσ των αδελφων μου συν γυναιξι και τεκνοισ και τασ παρθενουσ τασ λεγομενασ χηρασ. ερρωσθε μοι εν δυναμει πατροσ. ασπαζεται υμασ φιλων συν εμοι ων.
13.2 ασπαζομαι τον οικον ταουιασ, ην ευχομαι εδρασθαι πιστει και αγαπη σαρκικη τε και πνευματικη. ασπαζομαι αλκην, το ποθητον μοι ονομα, και δαφνον τον ασυγκριτον και ευτεκνον και παντασ κατ’ ονομα. ερρωσθε εν χαριτι θεου.
