0.1 ιγνατιοσ, ο και θεοφοροσ, εκκλησια θεου πατροσ και κυριου ιησου χριστου τη ουση εν φιλαδελφια τησ ασιασ, ηλεημενη και ηδρασμενη εν ομονοια θεου και αγαλλιωμενη εν τω παθει του κυριου ημων αδιακριτωσ και εν τη αναστασει αυτου πεπληροφορημενη εν παντι ελεει, ην ασπαζομαι εν αιματι ιησου χριστου, ητισ εστιν χαρα αιωνιοσ και παραμονοσ, μαλιστα εαν εν ενι ωσιν συν τω επισκοπω και τοισ συν αυτω πρεσβυτεροισ και διακονοισ αποδεδειγμενοισ εν γνωμη ιησου χριστου, ουσ κατα το ιδιον θελημα εστηριξεν εν βεβαιωσυνη τω αγιω αυτου πνευματι.
1.1 ον επισκοπον εγνων ουκ αφ’ εαυτου ουδε δι’ ανθρωπων κεκτησθαι την διακονιαν την εισ το κοινον ανηκουσαν ουδε κατα κενοδοξιαν, αλλ’ εν αγαπη θεου πατροσ και κυριου ιησου χριστου· ου καταπεπληγμαι την επιεικειαν, οσ σιγων πλειονα δυναται των ματαια λαλουντων.
1.2 συνευρυθμισται γαρ ταισ εντολαισ ωσ χορδαισ κιθαρα. διο μακαριζει μου η ψυχη την εισ θεον αυτου γνωμην, επιγνουσ εναρετον και τελειον ουσαν, το ακινητον αυτου και το αοργητον αυτου εν παση επιεικεια θεου ζωντοσ.
2.1 τεκνα ουν φωτοσ αληθειασ, φευγετε τον μερισμον και τασ κακοδιδασκαλιασ· οπου δε ο ποιμην εστιν, εκει ωσ προβατα ακολουθειτε.
2.2 πολλοι γαρ λυκοι αξιοπιστοι ηδονη κακη αιχμαλωτιζουσιν τουσ θεοδρομουσ· αλλ’ εν τη ενοτητι υμων ουχ εξουσιν τοπον.
3.1 απεχεσθε των κακων βοτανων, αστινασ ου γεωργει ιησουσ χριστοσ, δια το μη ειναι αυτουσ φυτειαν πατροσ· ουχ οτι παρ’ υμιν μερισμον ευρον, αλλ’ αποδιυλισμον.
3.2 οσοι γαρ θεου εισιν και ιησου χριστου, ουτοι μετα του επισκοπου εισιν. και οσοι αν μετανοησαντεσ ελθωσιν επι την ενοτητα τησ εκκλησιασ, και ουτοι θεου εσονται, ινα ωσιν κατα ιησουν χριστον ζωντεσ.
3.3 μη πλανασθε, αδελφοι μου· ει τισ σχιζοντι ακολουθει, βασιλειαν θεου ου κληρονομει· ει τισ εν αλλοτρια γνωμη περιπατει, ουτοσ τω παθει ου συγκατατιθεται.
4.1 σπουδασατε ουν μια ευχαριστια χρησθαι· μια γαρ σαρξ του κυριου ημων ιησου χριστου και εν ποτηριον εισ ενωσιν του αιματοσ αυτου, εν θυσιαστηριον, ωσ εισ επισκοποσ αμα τω πρεσβυτεριω και διακονοισ τοισ συνδουλοισ μου· ινα, ο εαν πρασσητε, κατα θεον πρασσητε.
5.1 αδελφοι μου, λιαν εκκεχυμαι αγαπων υμασ και υπεραγαλλομενοσ ασφαλιζομαι υμασ· ουκ εγω δε, αλλ’ ιησουσ χριστοσ, εν ω δεδεμενοσ φοβουμαι μαλλον, ωσ ετι ων αναπαρτιστοσ· αλλ’ η προσευχη υμων εισ θεον με απαρτισει, ινα εν ω κληρω ηλεηθην επιτυχω, προσφυγων τω ευαγγελιω ωσ σαρκι ιησου, και τοισ αποστολοισ ωσ πρεσβυτεριω εκκλησιασ.
5.2 και τουσ προφητασ δε αγαπωμεν, δια το και αυτουσ εισ το ευαγγελιον κατηγγελκεναι και εισ αυτον ελπιζειν και αυτον αναμενειν, εν ω και πιστευσαντεσ εσωθησαν, εν ενοτητι ιησου χριστου οντεσ, αξιαγαπητοι και αξιοθαυμαστοι αγιοι, υπο ιησου χριστου μεμαρτυρημενοι και συνηριθμημενοι εν τω ευαγγελιω τησ κοινησ ελπιδοσ.
6.1 εαν δε τισ ιουδαισμον ερμηνευη υμιν, μη ακουετε αυτου. αμεινον γαρ εστιν παρα ανδροσ περιτομην εχοντοσ χριστιανισμον ακουειν, η παρα ακροβυστου ιουδαισμον. εαν δε αμφοτεροι περι ιησου χριστου μη λαλωσιν, ουτοι εμοι στηλαι εισιν και ταφοι νεκρων, εφ’ οισ γεγραπται μονον ονοματα ανθρωπων.
6.2 φευγετε ουν τασ κακοτεχνιασ και ενεδρασ του αρχοντοσ του αιωνοσ τουτου, μηποτε θλιβεντεσ τη γνωμη αυτου εξασθενησετε εν τη αγαπη· αλλα παντεσ επι το αυτο γινεσθε εν αμεριστω καρδια.
6.3 ευχαριστω δε τω θεω μου, οτι ευσυνειδητοσ ειμι εν υμιν και ουκ εχει τισ καυχησασθαι ουτε λαθρα ουτε φανερωσ, οτι εβαρησα τινα εν μικρω η εν μεγαλω. και πασι δε, εν οισ ελαλησα, ευχομαι, ινα μη εισ μαρτυριον αυτο κτησωνται.
7.1 ει γαρ και κατα σαρκα με τινεσ ηθελησαν πλανησαι, αλλα το πνευμα ου πλαναται απο θεου ον. οιδεν γαρ, ποθεν ερχεται και που υπαγει, και τα κρυπτα ελεγχει. εκραυγασα μεταξυ ων, ελαλουν μεγαλη φωνη, θεου φωνη· τω επισκοπω προσεχετε και τω πρεσβυτεριω και διακονοισ.
7.2 οι δε υποπτευσαντεσ με ωσ προειδοτα τον μερισμον τινων λεγειν ταυτα· μαρτυσ δε μοι, εν ω δεδεμαι, οτι απο σαρκοσ ανθρωπινησ ουκ εγνων. το δε πνευμα εκηρυσσεν λεγον ταδε· χωρισ του επισκοπου μηδεν ποιειτε, την σαρκα υμων ωσ ναον θεου τηρειτε, την ενωσιν αγαπατε, τουσ μερισμουσ φευγετε, μιμηται γινεσθε ιησου χριστου, ωσ και αυτοσ του πατροσ αυτου.
8.1 εγω μεν ουν το ιδιον εποιουν ωσ ανθρωποσ εισ ενωσιν κατηρτισμενοσ. ου δε μερισμοσ εστιν και οργη, θεοσ ου κατοικει. πασιν ουν μετανοουσιν αφιει ο κυριοσ, εαν μετανοησωσιν εισ ενοτητα θεου και συνεδριον του επισκοπου. πιστευω τη χαριτι ιησου χριστου, οσ λυσει αφ’ υμων παντα δεσμον.
8.2 παρακαλω δε υμασ μηδεν κατ’ εριθειαν πρασσειν, αλλα κατα χριστομαθιαν. επει ηκουσα τινων λεγοντων, οτι εαν μη εν τοισ αρχειοισ ευρω εν τω ευαγγελιω ου πιστευω· και λεγοντοσ μου αυτοισ οτι γεγραπται, απεκριθησαν μοι οτι προκειται. εμοι δε αρχεια εστιν ιησουσ χριστοσ, τα αθικτα αρχεια ο σταυροσ αυτου και ο θανατοσ και η αναστασισ αυτου και η πιστισ η δι’ αυτου, εν οισ θελω εν τη προσευχη υμων δικαιωθηναι.
9.1 καλοι και οι ιερεισ, κρεισσον δε ο αρχιερευσ ο πεπιστευμενοσ τα αγια των αγιων, οσ μονοσ πεπιστευται τα κρυπτα του θεου· αυτοσ ων θυρα του πατροσ, δι’ ησ εισερχονται αβρααμ και ισαακ και ιακωβ και οι προφηται και αποστολοι και η εκκλησια. παντα ταυτα εισ ενοτητα θεου.
9.2 εξαιρετον δε τι εχει το ευαγγελιον, την παρουσιαν του σωτηροσ, κυριου ημων ιησου χριστου, το παθοσ αυτου, και την αναστασιν. οι γαρ αγαπητοι προφηται κατηγγειλαν εισ αυτον· το δε ευαγγελιον απαρτισμα εστιν αφθαρσιασ. παντα ομου καλα εστιν, εαν εν αγαπη πιστευητε.
10.1 επειδη κατα την προσευχην υμων και κατα τα σπλαγχνα, α εχετε εν χριστω ιησου, απηγγελη μοι ειρηνευειν την εκκλησιαν την εν αντιοχεια τησ συριασ, πρεπον εστιν υμιν ωσ εκκλησια θεου, χειροτονησαι διακονον εισ το πρεσβευσαι εκει θεου πρεσβειαν, εισ το συγχαρηναι αυτοισ επι το αυτο γενομενοισ και δοξασαι το ονομα.
10.2 μακαριοσ εν ιησου χριστω, οσ καταξιωθησεται τησ τοιαυτησ διακονιασ, και υμεισ δοξασθησεσθε. θελουσιν δε υμιν ουκ εστιν αδυνατον υπερ ονοματοσ θεου, ωσ και αι εγγιστα εκκλησιαι επεμψαν επισκοπουσ, αι δε πρεσβυτερουσ και διακονουσ.
11.1 περι δε φιλωνοσ του διακονου απο κιλικιασ, ανδροσ μεμαρτυρημενου, οσ και νυν εν λογω θεου υπηρετει μοι αμα ρεω αγαθοποδι, ανδρι εκλεκτω, οσ απο συριασ μοι ακολουθει αποταξαμενοσ τω βιω, οι και μαρτυρουσιν υμιν, καγω τω θεω ευχαριστω υπερ υμων, οτι εδεξασθε αυτουσ, ωσ και υμασ ο κυριοσ· οι δε ατιμασαντεσ αυτουσ λυτρωθειησαν εν τη χαριτι του ιησου χριστου.
11.2 ασπαζεται υμασ η αγαπη των αδελφων των εν τρωαδι· οθεν και γραφω υμιν δια βουρρου πεμφθεντοσ αμα εμοι απο εφεσιων και σμυρναιων εισ λογον τιμησ. τιμησει αυτουσ ο κυριοσ ιησουσ χριστοσ, εισ ον ελπιζουσιν σαρκι, ψυχη, πνευματι, πιστει, αγαπη, ομονοια. ερρωσθε εν χριστω ιησου, τη κοινη ελπιδι ημων.
