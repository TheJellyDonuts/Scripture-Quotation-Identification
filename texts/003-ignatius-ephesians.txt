0.1 ιγνατιοσ, ο και θεοφοροσ, τη ευλογημενη εν μεγεθει θεου πατροσ πληρωματι, τη προωρισμενη προ αιωνων ειναι δια παντοσ εισ δοξαν παραμονον ατρεπτον, ηνωμενη και εκλελεγμενη εν παθει αληθινω, εν θεληματι του πατροσ και ιησου χριστου του θεου ημων, τη εκκλησια τη αξιομακαριστω, τη ουση εν εφεσω τησ ασιασ, πλειστα εν ιησου χριστω και εν αμωμω χαρα χαιρειν.
1.1 αποδεξαμενοσ εν θεω το πολυαγαπητον σου ονομα, ο κεκτησθε φυσει δικαια κατα πιστιν και αγαπην εν χριστω ιησου, τω σωτηρι ημων· μιμηται οντεσ θεου, αναζωπυρησαντεσ εν αιματι θεου το συγγενικον εργον τελειωσ απηρτισατε·
1.2 ακουσαντεσ γαρ δεδεμενον απο συριασ υπερ του κοινου ονοματοσ και ελπιδοσ, ελπιζοντα τη προσευχη υμων επιτυχειν εν ρωμη θηριομαχησαι, ινα δια του επιτυχειν δυνηθω μαθητησ ειναι, ιδειν εσπουδασατε·
1.3 επει ουν την πολυπληθειαν υμων εν ονοματι θεου απειληφα εν ονησιμω, τω εν αγαπη αδιηγητω, υμων δε επισκοπω, ον ευχομαι κατα ιησουν χριστον υμασ αγαπαν και παντασ υμασ αυτω εν ομοιοτητι ειναι. ευλογητοσ γαρ ο χαρισαμενοσ υμιν αξιοισ ουσι τοιουτον επισκοπον κεκτησθαι.
2.1 περι δε του συνδουλου μου βουρρου, του κατα θεον διακονου υμων εν πασιν ευλογημενου, ευχομαι παραμειναι αυτον εισ τιμην υμων και του επισκοπου· και κροκοσ δε, ο θεου αξιοσ και υμων, ον εξεμπλαριον τησ αφ’ υμων αγαπησ απελαβον, κατα παντα με ανεπαυσεν, ωσ και αυτον ο πατηρ ιησου χριστου αναψυξαι, αμα ονησιμω και βουρρω και ευπλω και φροντωνι, δι’ ων παντασ υμασ κατα αγαπην ειδον.
2.2 οναιμην υμων δια παντοσ, εανπερ αξιοσ ω. πρεπον ουν εστιν κατα παντα τροπον δοξαζειν ιησουν χριστον τον δοξασαντα υμασ, ινα εν μια υποταγη κατηρτισμενοι, υποτασσομενοι τω επισκοπω και τω πρεσβυτεριω, κατα παντα ητε ηγιασμενοι.
3.1 ου διατασσομαι υμιν ωσ ων τισ. ει γαρ και δεδεμαι εν τω ονοματι, ουπω απηρτισμαι εν ιησου χριστω· νυν γαρ αρχην εχω του μαθητευεσθαι, και προσλαλω υμιν ωσ συνδιδασκαλιταισ μου. εμε γαρ εδει υφ’ υμων υπαλειφθηναι πιστει, νουθεσια, υπομονη, μακροθυμια.
3.2 αλλ’ επει η αγαπη ουκ εα με σιωπαν περι υμων, δια τουτο προελαβον παρακαλειν υμασ, οπωσ συντρεχητε τη γνωμη του θεου. και γαρ ιησουσ χριστοσ, το αδιακριτον ημων ζην, του πατροσ η γνωμη, ωσ και οι επισκοποι, οι κατα τα περατα ορισθεντεσ, εν ιησου χριστου γνωμη εισιν.
4.1 οθεν πρεπει υμιν συντρεχειν τη του επισκοπου γνωμη, οπερ και ποιειτε. το γαρ αξιονομαστον υμων πρεσβυτεριον, του θεου αξιον, ουτωσ συνηρμοσται τω επισκοπω, ωσ χορδαι κιθαρα. δια τουτο εν τη ομονοια υμων και συμφωνω αγαπη ιησουσ χριστοσ αδεται.
4.2 και οι κατ’ ανδρα δε χοροσ γινεσθε, ινα συμφωνοι οντεσ εν ομονοια, χρωμα θεου λαβοντεσ εν ενοτητι, αδητε εν φωνη μια δια ιησου χριστου τω πατρι, ινα υμων και ακουση και επιγινωσκη, δι’ ων ευ πρασσετε, μελη οντασ του υιου αυτου. χρησιμον ουν εστιν υμασ εν αμωμω ενοτητι ειναι, ινα και θεου παντοτε μετεχητε.
5.1 ει γαρ εγω εν μικρω χρονω τοιαυτην συνηθειαν εσχον προσ τον επισκοπον υμων, ουκ ανθρωπινην ουσαν, αλλα πνευματικην, ποσω μαλλον υμασ μακαριζω τουσ εγκεκραμενουσ ουτωσ, ωσ η εκκλησια ιησου χριστω, και ωσ ιησουσ χριστοσ τω πατρι, ινα παντα εν ενοτητι συμφωνα η·
5.2 μηδεισ πλανασθω· εαν μη τισ η εντοσ του θυσιαστηριου, υστερειται του αρτου του θεου. ει γαρ ενοσ και δευτερου προσευχη τοσαυτην ισχυν εχει, ποσω μαλλον η τε του επισκοπου και πασησ τησ εκκλησιασ·
5.3 ο ουν μη ερχομενοσ επι το αυτο ουτοσ ηδη υπερηφανει και εαυτον διεκρινεν. γεγραπται γαρ· υπερηφανοισ ο θεοσ αντιτασσεται, σπουδασωμεν ουν μη αντιτασσεσθαι τω επισκοπω, ινα ωμεν θεω υποτασσομενοι.
6.1 και οσον βλεπει τισ σιγωντα επισκοπον, πλειονωσ αυτον φοβεισθω· παντα γαρ, ον πεμπει ο οικοδεσποτησ εισ ιδιαν οικονομιαν, ουτωσ δει ημασ αυτον δεχεσθαι, ωσ αυτον τον πεμψαντα. τον ουν επισκοπον δηλον οτι ωσ αυτον κυριον δει προσβλεπειν.
6.2 αυτοσ μεν ουν ονησιμοσ υπερεπαινει υμων την εν θεω ευταξιαν, οτι παντεσ κατα αληθειαν ζητε και οτι εν υμιν ουδεμια αιρεσισ κατοικει· αλλ’ ουδε ακουετε τινοσ πλεον, η περι ιησου χριστου λαλουντοσ εν αληθεια.
7.1 ειωθασιν γαρ τινεσ δολω πονηρω το ονομα περιφερειν, αλλα τινα πρασσοντεσ αναξια θεου· ουσ δει υμασ ωσ θηρια εκκλινειν· εισιν γαρ κυνεσ λυσσωντεσ, λαθροδηκται· ουσ δει υμασ φυλασσεσθαι οντασ δυσθεραπευτουσ.
7.2 εισ ιατροσ εστιν, σαρκικοσ τε και πνευματικοσ, γεννητοσ και αγεννητοσ, εν ανθρωπω θεοσ, εν θανατω ζωη αληθινη, και εκ μαριασ και εκ θεου, πρωτον παθητοσ και τοτε απαθησ, ιησουσ χριστοσ ο κυριοσ ημων.
8.1 μη ουν τισ υμασ εξαπατατω, ωσπερ ουδε εξαπατασθε, ολοι οντεσ θεου. οταν γαρ μηδεμια ερισ ενηρεισται εν υμιν η δυναμενη υμασ βασανισαι, αρα κατα θεον ζητε. περιψημα υμων και αγνιζομαι υμων εφεσιων, εκκλησιασ τησ διαβοητου τοισ αιωσιν.
8.2 οι σαρκικοι τα πνευματικα πρασσειν ου δυνανται, ουδε οι πνευματικοι τα σαρκικα, ωσπερ ουδε η πιστισ τα τησ απιστιασ ουδε η απιστια τα τησ πιστεωσ. α δε και κατα σαρκα πρασσετε, ταυτα πνευματικα εστιν· εν ιησου γαρ χριστω παντα πρασσετε.
9.1 εγνων δε παροδευσαντασ τινασ εκειθεν, εχοντασ κακην διδαχην· ουσ ουκ ειασατε σπειραι εισ υμασ, βυσαντεσ τα ωτα, εισ το μη παραδεξασθαι τα σπειρομενα υπ’ αυτων, ωσ οντεσ λιθοι ναου πατροσ, ητοιμασμενοι εισ οικοδομην θεου πατροσ, αναφερομενοι εισ τα υψη δια τησ μηχανησ ιησου χριστου, οσ εστιν σταυροσ, σχοινιω χρωμενοι τω πνευματι τω αγιω· η δε πιστισ υμων αναγωγευσ υμων, η δε αγαπη οδοσ η αναφερουσα εισ θεον.
9.2 εστε ουν και συνοδοι παντεσ, θεοφοροι και ναοφοροι, χριστοφοροι, αγιοφοροι, κατα παντα κεκοσμημενοι εντολαισ ιησου χριστου· οισ και αγαλλιωμενοσ ηξιωθην δι’ ων γραφω προσομιλησαι υμιν και συγχαρηναι, οτι κατ’ ανθρωπων βιον ουδεν αγαπατε ει μη μονον τον θεον.
10.1 και υπερ των αλλων δε ανθρωπων αδιαλειπτωσ προσευχεσθε, εστιν γαρ εν αυτοισ ελπισ μετανοιασ, ινα θεου τυχωσιν. επιτρεψατε ουν αυτοισ καν εκ των εργων υμιν μαθητευθηναι.
10.2 προσ τασ οργασ αυτων υμεισ πραεισ, προσ τασ μεγαλορημοσυνασ αυτων υμεισ ταπεινοφρονεσ, προσ τασ βλασφημιασ αυτων υμεισ τασ προσευχασ, προσ την πλανην αυτων υμεισ εδραιοι τη πιστει, προσ το αγριον αυτων υμεισ ημεροι, μη σπουδαζοντεσ αντιμιμησασθαι αυτουσ.
10.3 αδελφοι αυτων ευρεθωμεν τη επιεικεια· μιμηται δε του κυριου σπουδαζωμεν ειναι, τισ πλεον αδικηθη, τισ αποστερηθη, τισ αθετηθη· ινα μη του διαβολου βοτανη τισ ευρεθη εν υμιν, αλλ’ εν παση αγνεια και σωφροσυνη μενητε εν ιησου χριστω σαρκικωσ και πνευματικωσ.
11.1 εσχατοι καιροι. λοιπον αισχυνθωμεν, φοβηθωμεν την μακροθυμιαν του θεου, ινα μη ημιν εισ κριμα γενηται. η γαρ την μελλουσαν οργην φοβηθωμεν, η την ενεστωσαν χαριν αγαπησωμεν, εν των δυο· μονον εν χριστω ιησου ευρεθηναι εισ το αληθινον ζην.
11.2 χωρισ τουτου μηδεν υμιν πρεπετω, εν ω τα δεσμα περιφερω, τουσ πνευματικουσ μαργαριτασ, εν οισ γενοιτο μοι αναστηναι τη προσευχη υμων, ησ γενοιτο μοι αει μετοχον ειναι, ινα εν κληρω εφεσιων ευρεθω των χριστιανων, οι και τοισ αποστολοισ παντοτε συνηνεσαν εν δυναμει ιησου χριστου.
12.1 οιδα, τισ ειμι και τισιν γραφω. εγω κατακριτοσ, υμεισ ηλεημενοι· εγω υπο κινδυνον, υμεισ εστηριγμενοι·
12.2 παροδοσ εστε των εισ θεον αναιρουμενων, παυλου συμμυσται του ηγιασμενου. του μεμαρτυρημενου, αξιομακαριστου, ου γενοιτο μοι υπο τα ιχνη ευρεθηναι, οταν θεου επιτυχω, οσ εν παση επιστολη μνημονευει υμων εν χριστω ιησου.
13.1 σπουδαζετε ουν πυκνοτερον συνερχεσθαι εισ ευχαριστιαν θεου και εισ δοξαν. οταν γαρ πυκνωσ επι το αυτο γινεσθε, καθαιρουνται αι δυναμεισ του σατανα, και λυεται ο ολεθροσ αυτου εν τη ομονοια υμων τησ πιστεωσ.
13.2 ουδεν εστιν αμεινον ειρηνησ, εν η πασ πολεμοσ καταργειται επουρανιων και επιγειων.
14.1 ων ουδεν λανθανει υμασ, εαν τελειωσ εισ ιησουν χριστον εχητε την πιστιν και την αγαπην, ητισ εστιν αρχη ζωησ και τελοσ· αρχη μεν πιστισ, τελοσ δε αγαπη. τα δε δυο εν ενοτητι γενομενα θεοσ εστιν, τα δε αλλα παντα εισ καλοκαγαθιαν ακολουθα εστιν.
14.2 ουδεισ πιστιν επαγγελλομενοσ αμαρτανει, ουδε αγαπην κεκτημενοσ μισει. φανερον το δενδρον απο του καρπου αυτου. ουτωσ οι επαγγελλομενοι χριστου ειναι δι’ ων πρασσουσιν οφθησονται. ου γαρ νυν επαγγελιασ το εργον, αλλ’ εν δυναμει πιστεωσ εαν τισ ευρεθη εισ τελοσ.
15.1 αμεινον εστιν σιωπαν και ειναι, η λαλουντα μη ειναι. καλον το διδασκειν, εαν ο λεγων ποιη. εισ ουν διδασκαλοσ, οσ ειπεν, και εγενετο· και α σιγων δε πεποιηκεν αξια του πατροσ εστιν.
15.2 ο λογον ιησου κεκτημενοσ αληθωσ δυναται και τησ ησυχιασ αυτου ακουειν, ινα τελειοσ η, ινα δι’ ων λαλει πρασση και δι’ ων σιγα γινωσκηται.
15.3 ουδεν λανθανει τον κυριον, αλλα και τα κρυπτα ημων εγγυσ αυτω εστιν. παντα ουν ποιωμεν ωσ αυτου εν ημιν κατοικουντοσ, ινα ωμεν αυτου ναοι και αυτοσ εν ημιν θεοσ ημων· οπερ και εστιν και φανησεται προ προσωπου ημων, εξ ων δικαιωσ αγαπωμεν αυτον.
16.1 μη πλανασθε, αδελφοι μου· οι οικοφθοροι βασιλειαν θεου ου κληρονομησουσιν.
16.2 ει ουν οι κατα σαρκα ταυτα πρασσοντεσ απεθανον, ποσω μαλλον, εαν πιστιν θεου εν κακη διδασκαλια φθειρη, υπερ ησ ιησουσ χριστοσ εσταυρωθη· ο τοιουτοσ ρυπαροσ γενομενοσ, εισ το πυρ το ασβεστον χωρησει, ομοιωσ και ο ακουων αυτου.
17.1 δια τουτο μυρον ελαβεν επι τησ κεφαλησ αυτου ο κυριοσ, ινα πνεη τη εκκλησια αφθαρσιαν. μη αλειφεσθε δυσωδιαν τησ διδασκαλιασ του αρχοντοσ του αιωνοσ τουτου, μη αιχμαλωτιση υμασ εκ του προκειμενου ζην.
17.2 δια τι δε ου παντεσ φρονιμοι γινομεθα λαβοντεσ θεου γνωσιν, ο εστιν ιησουσ χριστοσ· τι μωρωσ απολλυμεθα, αγνοουντεσ το χαρισμα, ο πεπομφεν αληθωσ ο κυριοσ·
18.1 περιψημα το εμον πνευμα του σταυρου, ο εστιν σκανδαλον τοισ απιστουσιν, ημιν δε σωτηρια και ζωη αιωνιοσ. που σοφοσ· που συζητητησ· που καυχησισ των λεγομενων συνετων·
18.2 ο γαρ θεοσ ημων ιησουσ ο χριστοσ εκυοφορηθη υπο μαριασ κατ’ οικονομιαν θεου εκ σπερματοσ μεν δαυειδ, πνευματοσ δε αγιου· οσ εγεννηθη και εβαπτισθη, ινα τω παθει το υδωρ καθαριση.
19.1 και ελαθεν τον αρχοντα του αιωνοσ τουτου η παρθενια μαριασ και ο τοκετοσ αυτησ, ομοιωσ και ο θανατοσ του κυριου· τρια μυστηρια κραυγησ, ατινα εν ησυχια θεου επραχθη.
19.2 πωσ ουν εφανερωθη τοισ αιωσιν· αστηρ εν ουρανω ελαμψεν υπερ παντασ τουσ αστερασ, και το φωσ αυτου ανεκλαλητον ην και ξενισμον παρειχεν η καινοτησ αυτου, τα δε λοιπα παντα αστρα αμα ηλιω και σεληνη χοροσ εγενετο τω αστερι, αυτοσ δε ην υπερβαλλων το φωσ αυτου υπερ παντα· ταραχη τε ην, ποθεν η καινοτησ η ανομοιοσ αυτοισ.
19.3 οθεν ελυετο πασα μαγεια και πασ δεσμοσ ηφανιζετο κακιασ· αγνοια καθηρειτο, παλαια βασιλεια διεφθειρετο θεου ανθρωπινωσ φανερουμενου εισ καινοτητα αιδιου ζωησ· αρχην δε ελαμβανεν το παρα θεω απηρτισμενον. ενθεν τα παντα συνεκινειτο δια το μελετασθαι θανατου καταλυσιν.
20.1 εαν με καταξιωση ιησουσ χριστοσ εν τη προσευχη υμων και θελημα η, εν τω δευτερω βιβλιδιω, ο μελλω γραφειν υμιν, προσδηλωσω υμιν, ησ ηρξαμην οικονομιασ εισ τον καινον ανθρωπον ιησουν χριστον, εν τη αυτου πιστει και εν τη αυτου αγαπη, εν παθει αυτου και αναστασει·
20.2 μαλιστα εαν ο κυριοσ μοι αποκαλυψη, οτι οι κατ’ ανδρα κοινη παντεσ εν χαριτι εξ ονοματοσ συνερχεσθε εν μια πιστει και εν ιησου χριστω, τω κατα σαρκα εκ γενουσ δαυειδ, τω υιω ανθρωπου και υιω θεου, εισ το υπακουειν υμασ τω επισκοπω και τω πρεσβυτεριω απερισπαστω διανοια, ενα αρτον κλωντεσ, οσ εστιν φαρμακον αθανασιασ, αντιδοτοσ του μη αποθανειν, αλλα ζην εν ιησου χριστω δια παντοσ.
21.1 αντιψυχον υμων εγω και ων επεμψατε εισ θεου τιμην εισ σμυρναν, οθεν και γραφω υμιν, ευχαριστων τω κυριω, αγαπων πολυκαρπον ωσ και υμασ· μνημονευετε μου, ωσ και υμων ιησουσ χριστοσ.
21.2 προσευχεσθε υπερ τησ εκκλησιασ τησ εν συρια, οθεν δεδεμενοσ εισ ρωμην απαγομαι, εσχατοσ ων των εκει πιστων, ωσπερ ηξιωθην εισ τιμην θεου ευρεθηναι. ερρωσθε εν θεω πατρι και εν ιησου χριστω, τη κοινη ελπιδι ημων.
