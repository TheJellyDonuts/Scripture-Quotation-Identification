1.1 χαιρετε, υιοι και θυγατερεσ, εν ονοματι κυριου του αγαπησαντοσ ημασ, εν ειρηνη.
1.2 μεγαλων μεν οντων και πλουσιων των του θεου δικαιωματων εισ υμασ, υπερ τι και καθ’ υπερβολην υπερευφραινομαι επι τοισ μακαριοισ και ενδοξοισ υμων πνευμασιν· ουτωσ εμφυτον τησ δωρεασ πνευματικησ χαριν ειληφατε.
1.3 διο και μαλλον συγχαιρω εμαυτω ελπιζων σωθηναι, οτι αληθωσ βλεπω εν υμιν εκκεχυμενον απο του πλουσιου τησ πηγησ κυριου πνευμα εφ’ υμασ. ουτω με εξεπληξεν επι υμων η εμοι επιποθητη οψισ υμων.
1.4 πεπεισμενοσ ουν τουτο και συνειδωσ εμαυτω, οτι εν υμιν λαλησασ πολλα επισταμαι, οτι εμοι συνωδευσεν εν οδω δικαιοσυνησ κυριοσ, και παντωσ αναγκαζομαι καγω εισ τουτο, αγαπαν υμασ υπερ την ψυχην μου, οτι μεγαλη πιστισ και αγαπη εγκατοικει εν υμιν επ’ ελπιδι ζωησ αυτου.
1.5 λογισαμενοσ ουν τουτο, οτι εαν μεληση μοι περι υμων του μεροσ τι μεταδουναι αφ’ ου ελαβον, οτι εσται μοι τοιουτοισ πνευμασιν υπηρετησαντι εισ μισθον, εσπουδασα κατα μικρον υμιν πεμπειν, ινα μετα τησ πιστεωσ υμων τελειαν εχητε την γνωσιν.
1.6 τρια ουν δογματα εστιν κυριου· ζωησ ελπισ, αρχη και τελοσ πιστεωσ ημων· και δικαιοσυνη, κρισεωσ αρχη και τελοσ· αγαπη ευφροσυνησ και αγαλλιασεωσ εργων δικαιοσυνησ μαρτυρια.
1.7 εγνωρισεν γαρ ημιν ο δεσποτησ δια των προφητων τα παρεληλυθοτα και τα ενεστωτα, και των μελλοντων δουσ απαρχασ ημιν γευσεωσ, ων τα καθ’ εκαστα βλεποντεσ ενεργουμενα, καθωσ ελαλησεν, οφειλομεν πλουσιωτερον και υψηλοτερον προσαγειν τω φοβω αυτου.
1.8 εγω δε ουχ ωσ διδασκαλοσ, αλλ’ ωσ εισ εξ υμων υποδειξω ολιγα, δι’ ων εν τοισ παρουσιν ευφρανθησεσθε.
2.1 ημερων ουν ουσων πονηρων και αυτου του ενεργουντοσ εχοντοσ την εξουσιαν, οφειλομεν εαυτοισ προσεχοντεσ εκζητειν τα δικαιωματα κυριου.
2.2 τησ ουν πιστεωσ ημων εισιν βοηθοι φοβοσ και υπομονη, τα δε συμμαχουντα ημιν μακροθυμια και εγκρατεια·
2.3 τουτων ουν μενοντων τα προσ κυριον αγνωσ, συνευφραινονται αυτοισ σοφια, συνεσισ, επιστημη, γνωσισ.
2.4 πεφανερωκεν γαρ ημιν δια παντων των προφητων, οτι ουτε θυσιων ουτε ολοκαυτωματων ουτε προσφορων χρηζει, λεγων οτε μεν·
2.5 τι μοι πληθοσ των θυσιων υμων· λεγει κυριοσ. πληρησ ειμι ολοκαυτωματων, και στεαρ αρνων και αιμα ταυρων και τραγων ου βουλομαι, ουδ’ αν ερχησθε οφθηναι μοι. τισ γαρ εξεζητησεν ταυτα εκ των χειρων υμων· πατειν μου την αυλην ου προσθησεσθε. εαν φερητε σεμιδαλιν, ματαιον· θυμιαμα βδελυγμα μοι εστιν· τασ νεομηνιασ υμων και τα σαββατα ουκ ανεχομαι.
2.6 ταυτα ουν κατηργησεν, ινα ο καινοσ νομοσ του κυριου ημων ιησου χριστου, ανευ ζυγου αναγκησ ων, μη ανθρωποποιητον εχη την προσφοραν.
2.7 λεγει δε παλιν προσ αυτουσ· μη εγω ενετειλαμην τοισ πατρασιν υμων εκπορευομενοισ εκ γησ αιγυπτου, προσενεγκαι μοι ολοκαυτωματα και θυσιασ·
2.8 αλλ’ η τουτο ενετειλαμην αυτοισ· εκαστοσ υμων κατα του πλησιον εν τη καρδια εαυτου κακιαν μη μνησικακειτω, και ορκον ψευδη μη αγαπατε.
2.9 αισθανεσθαι ουν οφειλομεν, μη οντεσ ασυνετοι, την γνωμην τησ αγαθωσυνησ του πατροσ ημων, οτ’ ημιν λεγει, θελων ημασ μη ομοιωσ πλανωμενουσ εκεινοισ ζητειν, πωσ προσαγωμεν αυτω.
2.10 ημιν ουν ουτωσ λεγει· θυσια τω κυριω καρδια συντετριμμενη, οσμη ευωδιασ τω κυριω καρδια δοξαζουσα τον πεπλακοτα αυτην. ακριβευεσθαι ουν οφειλομεν, αδελφοι, περι τησ σωτηριασ ημων, ινα μη ο πονηροσ παρεισδυσιν πλανησ ποιησασ εν ημιν εκσφενδονηση ημασ απο τησ ζωησ ημων.
3.1 λεγει ουν παλιν περι τουτων προσ αυτουσ· ινατι μοι νηστευετε, λεγει κυριοσ, ωσ σημερον ακουσθηναι εν κραυγη την φωνην υμων· ου ταυτην την νηστειαν εγω εξελεξαμην, λεγει κυριοσ, ουκ ανθρωπον ταπεινουντα την ψυχην αυτου,
3.2 ουδ’ αν καμψητε ωσ κρικον τον τραχηλον υμων και σακκον ενδυσησθε και σποδον υποστρωσητε, ουδ’ ουτωσ καλεσετε νηστειαν δεκτην.
3.3 προσ ημασ δε λεγει· ιδου αυτη η νηστεια, ην εγω εξελεξαμην, λεγει κυριοσ· λυε παντα συνδεσμον αδικιασ, διαλυε στραγγαλιασ βιαιων συναλλαγματων, αποστελλε τεθραυσμενουσ εν αφεσει και πασαν αδικον συγγραφην διασπα. διαθρυπτε πεινωσιν τον αρτον σου, και γυμνον εαν ιδησ περιβαλε· αστεγουσ εισαγε εισ τον οικον σου, και εαν ιδησ ταπεινον, ουχ υπεροψη αυτον, ουδε απο των οικειων του σπερματοσ σου.
3.4 τοτε ραγησεται πρωιμον το φωσ σου, και τα ιματια σου ταχεωσ ανατελει, και προπορευσεται εμπροσθεν σου η δικαιοσυνη, και η δοξα του θεου περιστελει σε.
3.5 τοτε βοησεισ, και ο θεοσ επακουσεται σου, ετι λαλουντοσ σου ερει· ιδου παρειμι· εαν αφελησ απο σου συνδεσμον και χειροτονιαν και ρημα γογγυσμου, και δωσ πεινωντι τον αρτον σου εκ ψυχησ σου και ψυχην τεταπεινωμενην ελεησησ.
3.6 εισ τουτο ουν, αδελφοι, ο μακροθυμοσ προβλεψασ, ωσ εν ακεραιοσυνη πιστευσει ο λαοσ, ον ητοιμασεν εν τω ηγαπημενω αυτου, προεφανερωσεν ημιν περι παντων, ινα μη προσρησσωμεθα ωσ επηλυτοι τω εκεινων νομω.
4.1 δει ουν ημασ περι των ενεστωτων επιπολυ εραυνωντασ εκζητειν τα δυναμενα ημασ σωζειν. φυγωμεν ουν τελειωσ απο παντων των εργων τησ ανομιασ, μηποτε καταλαβη ημασ τα εργα τησ ανομιασ· και μισησωμεν την πλανην του νυν καιρου, ινα εισ τον μελλοντα αγαπηθωμεν.
4.2 μη δωμεν τη εαυτων ψυχη ανεσιν, ωστε εχειν αυτην εξουσιαν μετα αμαρτωλων και πονηρων συντρεχειν, μηποτε ομοιωθωμεν αυτοισ.
4.3 το τελειον σκανδαλον ηγγικεν, περι ου γεγραπται, ωσ ενωχ λεγει. εισ τουτο γαρ ο δεσποτησ συντετμηκεν τουσ καιρουσ και τασ ημερασ, ινα ταχυνη ο ηγαπημενοσ αυτου και επι την κληρονομιαν ηξη,
4.4 λεγει δε ουτωσ και ο προφητησ· βασιλειαι δεκα επι τησ γησ βασιλευσουσιν, και εξαναστησεται οπισθεν μικροσ βασιλευσ, οσ ταπεινωσει τρεισ υφ’ εν των βασιλεων.
4.5 ομοιωσ περι του αυτου λεγει δανιηλ· και ειδον το τεταρτον θηριον το πονηρον και ισχυρον και χαλεπωτερον παρα παντα τα θηρια τησ θαλασσησ, και ωσ εξ αυτου ανετειλεν δεκα κερατα, και εξ αυτων μικρον κερασ παραφυαδιον, και ωσ εταπεινωσεν υφ’ εν τρια των μεγαλων κερατων.
4.6 συνιεναι ουν οφειλετε. ετι δε και τουτο ερωτω υμασ ωσ εισ εξ υμων ων, ιδιωσ δε και παντασ αγαπων υπερ την ψυχην μου, προσεχειν νυν εαυτοισ και μη ομοιουσθαι τισιν επισωρευοντασ ταισ αμαρτιαισ υμων λεγοντασ, οτι η διαθηκη εκεινων και ημων.
4.7 ημων μεν· αλλ’ εκεινοι ουτωσ εισ τελοσ απωλεσαν αυτην λαβοντοσ ηδη του μωυσεωσ. λεγει γαρ η γραφη· και ην μωυσησ εν τω ορει νηστευων ημερασ τεσσαρακοντα και νυκτασ τεσσαρακοντα, και ελαβεν την διαθηκην απο του κυριου, πλακασ λιθινασ γεγραμμενασ τω δακτυλω τησ χειροσ του κυριου.
4.8 αλλα επιστραφεντεσ επι τα ειδωλα απωλεσαν αυτην. λεγει γαρ ουτωσ κυριοσ. μωυση μωυση, καταβηθι το ταχοσ, οτι ηνομησεν ο λαοσ σου, ουσ εξηγαγεσ εκ γησ αιγυπτου, και συνηκεν μωυσησ και εριψεν τασ δυο πλακασ εκ των χειρων αυτου· και συνετριβη αυτων η διαθηκη, ινα η του ηγαπημενου ιησου εγκατασφραγισθη εισ την καρδιαν ημων εν ελπιδι τησ πιστεωσ αυτου.
4.9 πολλα δε θελων γραφειν, ουχ ωσ διδασκαλοσ, αλλ’ ωσ πρεπει αγαπωντι αφ’ ων εχομεν μη ελλειπειν, γραφειν εσπουδασα, περιψημα υμων. διο προσεχωμεν εν ταισ εσχαταισ ημεραισ· ουδεν γαρ ωφελησει ημασ ο πασ χρονοσ τησ πιστεωσ ημων, εαν μη νυν εν τω ανομω καιρω και τοισ μελλουσιν σκανδαλοισ, ωσ πρεπει υιοισ θεου, αντιστωμεν, ινα μη σχη παρεισδυσιν ο μελασ.
4.10 φυγωμεν απο πασησ ματαιοτητοσ, μισησωμεν τελειωσ τα εργα τησ πονηρασ οδου. μη καθ’ εαυτουσ ενδυνοντεσ μοναζετε ωσ ηδη δεδικαιωμενοι, αλλ’ επι το αυτο συνερχομενοι συνζητειτε περι του κοινη συμφεροντοσ.
4.11 λεγει γαρ η γραφη· ουαι οι συνετοι εαυτοισ και ενωπιον εαυτων επιστημονεσ. γενωμεθα πνευματικοι, γενωμεθα ναοσ τελειοσ τω θεω. εφ’ οσον εστιν εν ημιν, μελετωμεν τον φοβον του θεου και φυλασσειν αγωνιζωμεθα τασ εντολασ αυτου, ινα εν τοισ δικαιωμασιν αυτου ευφρανθωμεν.
4.12 ο κυριοσ απροσωπολημπτωσ κρινει τον κοσμον. εκαστοσ καθωσ εποιησεν κομιειται. εαν η αγαθοσ, η δικαιοσυνη αυτου προηγησεται αυτου· εαν η πονηροσ, ο μισθοσ τησ πονηριασ εμπροσθεν αυτου·
4.13 ινα μηποτε επαναπαυομενοι ωσ κλητοι επικαθυπνωσωμεν ταισ αμαρτιαισ ημων, και ο πονηροσ αρχων λαβων την καθ’ ημων εξουσιαν απωσηται ημασ απο τησ βασιλειασ του κυριου.
4.14 ετι δε κακεινο, αδελφοι μου, νοειτε· οταν βλεπετε μετα τηλικαυτα σημεια και τερατα γεγονοτα εν τω ισραηλ, και ουτωσ εγκαταλελειφθαι αυτουσ· προσεχωμεν, μηποτε, ωσ γεγραπται, πολλοι κλητοι, ολιγοι δε εκλεκτοι ευρεθωμεν.
5.1 εισ τουτο γαρ υπεμεινεν ο κυριοσ παραδουναι την σαρκα εισ καταφθοραν, ινα τη αφεσει των αμαρτιων αγνισθωμεν, ο εστιν εν τω αιματι του ραντισματοσ αυτου.
5.2 γεγραπται γαρ περι αυτου α μεν προσ τον ισραηλ, α δε προσ ημασ, λεγει δε ουτωσ· ετραυματισθη δια τασ ανομιασ ημων και μεμαλακισται δια τασ αμαρτιασ ημων· τω μωλωπι αυτου ημεισ ιαθημεν· ωσ προβατον επι σφαγην ηχθη, και ωσ αμνοσ αφωνοσ εναντιον του κειραντοσ αυτον.
5.3 ουκουν υπερευχαριστειν οφειλομεν τω κυριω, οτι και τα παρεληλυθοτα ημιν εγνωρισεν και εν τοισ ενεστωσιν ημασ εσοφισεν, και εισ τα μελλοντα ουκ εσμεν ασυνετοι.
5.4 λεγει δε η γραφη· ουκ αδικωσ εκτεινεται δικτυα πτερωτοισ. τουτο λεγει, οτι δικαιωσ απολειται ανθρωποσ, οσ εχων οδου δικαιοσυνησ γνωσιν εαυτον εισ οδον σκοτουσ αποσυνεχει.
5.5 ετι δε και τουτο, αδελφοι μου· ει ο κυριοσ υπεμεινεν παθειν περι τησ ψυχησ ημων, ων παντοσ του κοσμου κυριοσ ω ειπεν ο θεοσ απο καταβολησ κοσμου· ποιησωμεν ανθρωπον κατ’ εικονα και καθ’ ομοιωσιν ημετεραν· πωσ ουν υπεμεινεν υπο χειροσ ανθρωπων παθειν·
5.6 μαθετε. οι προφηται, απ’ αυτου εχοντεσ την χαριν, εισ αυτον επροφητευσαν· αυτοσ δε, ινα καταργηση τον θανατον και την εκ νεκρων αναστασιν δειξη, οτι εν σαρκι εδει αυτον φανερωθηναι, υπεμεινεν,
5.7 ινα τοισ πατρασιν την επαγγελιαν αποδω, και αυτοσ εαυτω τον λαον τον καινον ετοιμαζων επιδειξη επι τησ γησ ων, οτι την αναστασιν αυτοσ ποιησασ κρινει.
5.8 περασ γε τοι διδασκων τον ισραηλ και τηλικαυτα τερατα και σημεια ποιων εκηρυσσεν, και υπερηγαπησεν αυτον.
5.9 οτε δε τουσ ιδιουσ αποστολουσ τουσ μελλοντασ κηρυσσειν το ευαγγελιον αυτου εξελεξατο, οντασ υπερ πασαν αμαρτιαν ανομωτερουσ, ινα δειξη, οτι ουκ ηλθεν καλεσαι δικαιουσ, αλλα αμαρτωλουσ, τοτε εφανερωσεν εαυτον ειναι υιον θεου.
5.10 ει γαρ μη ηλθεν εν σαρκι, ουδ’ αν πωσ οι ανθρωποι εσωθησαν βλεποντεσ αυτον, οτε τον μελλοντα μη ειναι ηλιον, εργον των χειρων αυτου υπαρχοντα, εμβλεποντεσ ουκ ισχυουσιν εισ τασ ακτινασ αυτου αντοφθαλμησαι·
5.11 ουκουν ο υιοσ του θεου εισ τουτο εν σαρκι ηλθεν, ινα το τελειον των αμαρτιων ανακεφαλαιωση τοισ διωξασιν εν θανατω τουσ προφητασ αυτου.
5.12 ουκουν εισ τουτο υπεμεινεν. λεγει γαρ ο θεοσ την πληγην τησ σαρκοσ αυτου οτι εξ αυτων· οταν παταξωσιν τον ποιμενα εαυτων, τοτε απολειται τα προβατα τησ ποιμνησ.
5.13 αυτοσ δε ηθελησεν ουτω παθειν· εδει γαρ, ινα επι ξυλου παθη. λεγει γαρ ο προφητευων επ’ αυτω. φεισαι μου τησ ψυχησ απο ρομφαιασ, και· καθηλωσον μου τασ σαρκασ, οτι πονηρευομενων συναγωγαι επανεστησαν μοι.
5.14 και παλιν λεγει· ιδου, τεθεικα μου τον νωτον εισ μαστιγασ, τασ δε σιαγονασ εισ ραπισματα. το δε προσωπον μου εθηκα ωσ στερεαν πετραν.
6.1 οτε ουν εποιησεν την εντολην, τι λεγει· τισ ο κρινομενοσ μοι· αντιστητω μοι· η τισ ο δικαιουμενοσ μοι· εγγισατω τω παιδι κυριου.
6.2 ουαι υμιν, οτι υμεισ παντεσ ωσ ιματιον παλαιωθησεσθε, και σησ καταφαγεται υμασ. και παλιν λεγει ο προφητησ, επει ωσ λιθοσ ισχυροσ ετεθη εισ συντριβην· ιδου, εμβαλω εισ τα θεμελια σιων λιθον πολυτελη, εκλεκτον, ακρογωνιαιον, εντιμον.
6.3 ειτα τι λεγει· και οσ ελπισει επ’ αυτον ζησεται εισ τον αιωνα. επι λιθον ουν ημων η ελπισ· μη γενοιτο· αλλ’ επει εν ισχυι τεθεικεν την σαρκα αυτου κυριοσ. λεγει γαρ· και εθηκε με ωσ στερεαν πετραν.
6.4 λεγει δε παλιν ο προφητησ· λιθον ον απεδοκιμασαν οι οικοδομουντεσ, ουτοσ εγενηθη εισ κεφαλην γωνιασ. και παλιν λεγει· αυτη εστιν η ημερα η μεγαλη και θαυμαστη, ην εποιησεν ο κυριοσ.
6.5 απλουστερον υμιν γραφω, ινα συνιητε· εγω περιψημα τησ αγαπησ υμων.
6.6 τι ουν λεγει παλιν ο προφητησ· περιεσχεν με συναγωγη πονηρευομενων, εκυκλωσαν με ωσει μελισσαι κηριον, και· επι τον ιματισμον μου εβαλον κληρον.
6.7 εν σαρκι ουν αυτου μελλοντοσ φανερουσθαι και πασχειν, προεφανερωθη το παθοσ. λεγει γαρ ο προφητησ επι τον ισραηλ· ουαι τη ψυχη αυτων, οτι βεβουλευνται βουλην πονηραν καθ’ εαυτων, ειποντεσ· δησωμεν τον δικαιον, οτι δυσχρηστοσ ημιν εστιν.
6.8 τι λεγει ο αλλοσ προφητησ μωυσησ αυτοισ· ιδου, ταδε λεγει κυριοσ ο θεοσ· εισελθατε εισ την γην την αγαθην, ην ωμοσεν κυριοσ τω αβρααμ και ισαακ και ιακωβ, και κατακληρονομησατε αυτην, γην ρεουσαν γαλα και μελι.
6.9 τι δε λεγει η γνωσισ· μαθετε. ελπισατε, φησιν, επι τον εν σαρκι μελλοντα φανερουσθαι υμιν ιησουν. ανθρωποσ γαρ γη εστιν πασχουσα· απο προσωπου γαρ τησ γησ η πλασισ του αδαμ εγενετο.
6.10 τι ουν λεγει· εισ την γην την αγαθην, γην ρεουσαν γαλα και μελι· ευλογητοσ ο κυριοσ ημων, αδελφοι, ο σοφιαν και νουν θεμενοσ εν ημιν των κρυφιων αυτου· λεγει γαρ ο προφητησ παραβολην κυριου· τισ νοησει, ει μη σοφοσ και επιστημων και αγαπων τον κυριον αυτου·
6.11 επει ουν ανακαινισασ ημασ εν τη αφεσει των αμαρτιων, εποιησεν ημασ αλλον τυπον, ωσ παιδιων εχειν την ψυχην, ωσ αν δη αναπλασσοντοσ αυτου ημασ.
6.12 λεγει γαρ η γραφη περι ημων, ωσ λεγει τω υιω· ποιησωμεν κατ’ εικονα και καθ’ ομοιωσιν ημων τον ανθρωπον, και αρχετωσαν των θηριων τησ γησ και των πετεινων του ουρανου και των ιχθυων τησ θαλασσησ. και ειπεν κυριοσ, ιδων το καλον πλασμα ημων· αυξανεσθε και πληθυνεσθε και πληρωσατε την γην. ταυτα προσ τον υιον.
6.13 παλιν σοι επιδειξω, πωσ προσ ημασ λεγει. δευτεραν πλασιν επ’ εσχατων εποιησεν. λεγει δε κυριοσ· ιδου, ποιω τα εσχατα ωσ τα πρωτα. εισ τουτο ουν εκηρυξεν ο προφητησ· εισελθατε εισ γην ρεουσαν γαλα και μελι και κατακυριευσατε αυτησ.
6.14 ιδε ουν, ημεισ αναπεπλασμεθα, καθωσ παλιν εν ετερω προφητη λεγει· ιδου, λεγει κυριοσ, εξελω τουτων, τουτεστιν ων προεβλεπεν το πνευμα κυριου, τασ λιθινασ καρδιασ και εμβαλω σαρκινασ· οτι αυτοσ εν σαρκι εμελλεν φανερουσθαι και εν ημιν κατοικειν.
6.15 ναοσ γαρ αγιοσ, αδελφοι μου, τω κυριω το κατοικητηριον ημων τησ καρδιασ.
6.16 λεγει γαρ κυριοσ παλιν· και εν τινι οφθησομαι τω κυριω τω θεω μου και δοξασθησομαι· λεγει· εξομολογησομαι σοι εν εκκλησια αδελφων μου, και ψαλω σοι αναμεσον εκκλησιασ αγιων. ουκουν ημεισ εσμεν, ουσ εισηγαγεν εισ την γην την αγαθην.
6.17 τι ουν το γαλα και το μελι· οτι πρωτον το παιδιον μελιτι, ειτα γαλακτι ζωοποιειται· ουτωσ ουν και ημεισ τη πιστει τησ επαγγελιασ και τω λογω ζωοποιουμενοι ζησομεν κατακυριευοντεσ τησ γησ.
6.18 προειρηκαμεν δε επανω. και αυξανεσθωσαν και πληθυνεσθωσαν και αρχετωσαν των ιχθυων. τισ ουν ο δυναμενοσ νυν αρχειν θηριων η ιχθυων η πετεινων του ουρανου· αισθανεσθαι γαρ οφειλομεν, οτι το αρχειν εξουσιασ εστιν, ινα τισ επιταξασ κυριευση.
6.19 ει ουν ου γινεται τουτο νυν, αρα ημιν ειρηκεν, ποτε· οταν και αυτοι τελειωθωμεν κληρονομοι τησ διαθηκησ κυριου γενεσθαι.
7.1 ουκουν νοειτε, τεκνα ευφροσυνησ, οτι παντα ο καλοσ κυριοσ προεφανερωσεν ημιν, ινα γνωμεν, ω κατα παντα ευχαριστουντεσ οφειλομεν αινειν.
7.2 ει ουν ο υιοσ του θεου, ων κυριοσ και μελλων κρινειν ζωντασ και νεκρουσ, επαθεν, ινα η πληγη αυτου ζωοποιηση ημασ· πιστευσωμεν, οτι ο υιοσ του θεου ουκ ηδυνατο παθειν ει μη δι’ ημασ.
7.3 αλλα και σταυρωθεισ εποτιζετο οξει και χολη. ακουσατε, πωσ περι τουτου πεφανερωκαν οι ιερεισ του ναου. γεγραμμενησ εντολησ· οσ αν μη νηστευση την νηστειαν, θανατω εξολεθρευθησεται, ενετειλατο κυριοσ, επει και αυτοσ υπερ των ημετερων αμαρτιων εμελλεν το σκευοσ του πνευματοσ προσφερειν θυσιαν, ινα και ο τυποσ ο γενομενοσ επι ισαακ του προσενεχθεντοσ επι το θυσιαστηριον τελεσθη.
7.4 τι ουν λεγει εν τω προφητη· και φαγετωσαν εκ του τραγου του προσφερομενου τη νηστεια υπερ πασων των αμαρτιων. προσεχετε ακριβωσ· και φαγετωσαν οι ιερεισ μονοι παντεσ το εντερον απλυτον μετα οξουσ.
7.5 προσ τι· επειδη εμε υπερ αμαρτιων μελλοντα του λαου μου του καινου προσφερειν την σαρκα μου μελλετε ποτιζειν χολην μετα οξουσ, φαγετε υμεισ μονοι, του λαου νηστευοντοσ και κοπτομενου επι σακκου και σποδου. ινα δειξη, οτι δει αυτον παθειν υπ’ αυτων.
7.6 α ενετειλατο, προσεχετε· λαβετε δυο τραγουσ καλουσ και ομοιουσ και προσενεγκατε, και λαβετω ο ιερευσ τον ενα εισ ολοκαυτωμα υπερ αμαρτιων.
7.7 τον δε ενα τι ποιησωσιν· επικαταρατοσ, φησιν, ο εισ. προσεχετε, πωσ ο τυποσ του ιησου φανερουται·
7.8 και εμπτυσατε παντεσ και κατακεντησατε και περιθετε το εριον το κοκκινον περι την κεφαλην αυτου, και ουτωσ εισ ερημον βληθητω. και οταν γενηται ουτωσ, αγει ο βασταζων τον τραγον εισ την ερημον και αφαιρει το εριον και επιτιθησιν αυτο επι φρυγανον το λεγομενον ραχηλ, ου και τουσ βλαστουσ ειωθαμεν τρωγειν εν τη χωρα ευρισκοντεσ· ουτω μονησ τησ ραχουσ οι καρποι γλυκεισ εισιν.
7.9 τι ουν τουτο εστιν· προσεχετε· τον μεν ενα επι το θυσιαστηριον, τον δε ενα επικαταρατον, και οτι τον επικαταρατον εστεφανωμενον· επειδη οψονται αυτον τοτε τη ημερα τον ποδηρη εχοντα τον κοκκινον περι την σαρκα και ερουσιν· ουχ ουτοσ εστιν, ον ποτε ημεισ εσταυρωσαμεν εξουθενησαντεσ και κατακεντησαντεσ και εμπτυσαντεσ· αληθωσ ουτοσ ην, ο τοτε λεγων εαυτον υιον θεου ειναι.
7.10 πωσ γαρ ομοιοσ εκεινω· εισ τουτο ομοιουσ τουσ τραγουσ, καλουσ, ισουσ, ινα, οταν ιδωσιν αυτον τοτε ερχομενον, εκπλαγωσιν επι τη ομοιοτητι του τραγου. ουκουν ιδε τον τυπον του μελλοντοσ πασχειν ιησου.
7.11 τι δε, οτι το εριον μεσον των ακανθων τιθεασιν· τυποσ εστιν του ιησου τη εκκλησια θεμενοσ, οτι οσ εαν θελη το εριον αραι το κοκκινον, δει αυτον πολλα παθειν δια το ειναι φοβεραν την ακανθαν, και θλιβεντα κυριευσαι αυτου. ουτω, φησιν, οι θελοντεσ με ιδειν και αψασθαι μου τησ βασιλειασ οφειλουσιν θλιβεντεσ και παθοντεσ λαβειν με.
8.1 τινα δε δοκειτε τυπον ειναι, οτι εντεταλται τω ισραηλ προσφερειν δαμαλιν τουσ ανδρασ, εν οισ εισιν αμαρτιαι τελειαι, και σφαξαντασ κατακαιειν, και αιρειν τοτε την σποδον παιδια και βαλλειν εισ αγγη και περιτιθεναι το εριον το κοκκινον επι ξυλον (ιδε παλιν ο τυποσ ο του σταυρου και το εριον το κοκκινον) και το υσσωπον, και ουτωσ ραντιζειν τα παιδια καθ’ ενα τον λαον, ινα αγνιζωνται απο των αμαρτιων·
8.2 νοειτε, πωσ εν απλοτητι λεγει υμιν. ο μοσχοσ ο ιησουσ εστιν, οι προσφεροντεσ ανδρεσ αμαρτωλοι οι προσενεγκαντεσ αυτον επι την σφαγην. ειτα ουκετι ανδρεσ, ουκετι αμαρτωλων η δοξα.
8.3 οι ραντιζοντεσ παιδεσ οι ευαγγελισαμενοι ημιν την αφεσιν των αμαρτιων και τον αγνισμον τησ καρδιασ, οισ εδωκεν του ευαγγελιου την εξουσιαν (ουσιν δεκαδυο εισ μαρτυριον των φυλων οτι δεκαδυο φυλαι του ισραηλ), εισ το κηρυσσειν.
8.4 δια τι δε τρεισ παιδεσ οι ραντιζοντεσ· εισ μαρτυριον αβρααμ, ισαακ, ιακωβ, οτι ουτοι μεγαλοι τω θεω.
8.5 οτι δε το εριον επι το ξυλον· οτι η βασιλεια ιησου επι ξυλου, και οτι οι ελπιζοντεσ επ’ αυτον ζησονται εισ τον αιωνα.
8.6 δια τι δε αμα το εριον και το υσσωπον· οτι εν τη βασιλεια αυτου ημεραι εσονται πονηραι και ρυπαραι, εν αισ ημεισ σωθησομεθα· οτι και ο αλγων σαρκα δια του ρυπου του υσσυπου ιαται.
8.7 και δια τουτο ουτωσ γενομενα ημιν μεν εστιν φανερα, εκεινοισ δε σκοτεινα, οτι ουκ ηκουσαν φωνησ κυριου.
9.1 λεγει γαρ παλιν περι των ωτιων, πωσ περιετεμεν ημων την καρδιαν. λεγει κυριοσ εν τω προφητη· εισ ακοην ωτιου υπηκουσαν μου. και παλιν λεγει· ακοη ακουσονται οι πορρωθεν, α εποιησα γνωσονται. και· περιτμηθητε, λεγει κυριοσ, τασ καρδιασ υμων.
9.2 και παλιν λεγει· ακουε ισραηλ, οτι ταδε λεγει κυριοσ ο θεοσ σου. και παλιν το πνευμα κυριου προφητευει· τισ εστιν ο θελων ζησαι εισ τον αιωνα· ακοη ακουσατω τησ φωνησ του παιδοσ μου.
9.3 και παλιν λεγει· ακουε ουρανε, και ενωτιζου γη, οτι κυριοσ ελαλησεν ταυτα εισ μαρτυριον. και παλιν λεγει· ακουσατε λογον κυριου, αρχοντεσ του λαου τουτου. και παλιν λεγει· ακουσατε, τεκνα, φωνησ βοωντοσ εν τη ερημω. ουκουν περιετεμεν ημων τασ ακοασ, ινα ακουσαντεσ λογον πιστευσωμεν ημεισ.
9.4 αλλα και η περιτομη, εφ’ η πεποιθασιν, κατηργηται. περιτομην γαρ ειρηκεν ου σαρκοσ γενηθηναι· αλλα παρεβησαν, οτι αγγελοσ πονηροσ εσοφιζεν αυτουσ.
9.5 λεγει προσ αυτουσ· ταδε λεγει κυριοσ ο θεοσ υμων (ωδε ευρισκω εντολην)· μη σπειρητε επ’ ακανθαισ, περιτμηθητε τω κυριω υμων. και τι λεγει· περιτμηθητε την σκληροκαρδιαν υμων, και τον τραχηλον υμων ου σκληρυνειτε. λαβε παλιν· ιδου, λεγει κυριοσ, παντα τα εθνη απεριτμητα ακροβυστιαν, ο δε λαοσ ουτοσ απεριτμητοσ καρδιασ.
9.6 αλλ’ ερεισ· και μην περιτετμηται ο λαοσ εισ σφραγιδα. αλλα και πασ συροσ και αραψ και παντεσ οι ιερεισ των ειδωλων. αρα ουν κακεινοι εκ τησ διαθηκησ αυτων εισιν· αλλα και οι αιγυπτιοι εν περιτομη εισιν.
9.7 μαθετε ουν, τεκνα αγαπησ, περι παντων πλουσιωσ, οτι αβρααμ, πρωτοσ περιτομην δουσ, εν πνευματι προβλεψασ εισ τον ιησουν περιετεμεν, λαβων τριων γραμματων δογματα.
9.8 λεγει γαρ· και περιετεμεν αβρααμ εκ του οικου αυτου ανδρασ δεκαοκτω και τριακοσιουσ. τισ ουν η δοθεισα αυτω γνωσισ· μαθετε, οτι τουσ δεκαοκτω πρωτουσ, και διαστημα ποιησασ λεγει τριακοσιουσ. το δεκαοκτω ιʹ δεκα, ηʹ οκτω· εχεισ ιησουν. οτι δε ο σταυροσ εν τω ταυ ημελλεν εχειν την χαριν, λεγει και τουσ τριακοσιουσ. δηλοι ουν τον μεν ιησουν εν τοισ δυσιν γραμμασιν, και εν τω ενι τον σταυρον.
9.9 οιδεν ο την εμφυτον δωρεαν τησ διδαχησ αυτου θεμενοσ εν ημιν. ουδεισ γνησιωτερον εμαθεν απ’ εμου λογον· αλλα οιδα, οτι αξιοι εστε υμεισ.
10.1 οτι δε μωυσησ ειπεν· ου φαγεσθε χοιρον ουτε αετον ουτε οξυπτερον ουτε κορακα ουτε παντα ιχθυν, οσ ουκ εχει λεπιδα εν εαυτω, τρια ελαβεν εν τη συνεσει δογματα.
10.2 περασ γε τοι λεγει αυτοισ εν τω δευτερονομιω· και διαθησομαι προσ τον λαον τουτον τα δικαιωματα μου. αρα ουν ουκ εστιν εντολη θεου το μη τρωγειν, μωυσησ δε εν πνευματι ελαλησεν.
10.3 το ουν χοιριον προσ τουτο ειπεν· ου κολληθηση, φησιν, ανθρωποισ τοιουτοισ, οιτινεσ εισιν ομοιοι χοιρων· τουτεστιν οταν σπαταλωσιν, επιλανθανονται του κυριου, οταν δε υστερουνται, επιγινωσκουσιν τον κυριον, ωσ και ο χοιροσ οταν τρωγει τον κυριον ουκ οιδεν, οταν δε πεινα κραυγαζει, και λαβων παλιν σιωπα.
10.4 ουδε φαγη τον αετον ουδε τον οξυπτερον ουδε τον ικτινα ουδε τον κορακα· ου μη, φησιν, κολληθηση ουδε ομοιωθηση ανθρωποισ τοιουτοισ, οιτινεσ ουκ οιδασιν δια κοπου και ιδρωτοσ ποριζειν εαυτοισ την τροφην, αλλα αρπαζουσιν τα αλλοτρια εν ανομια αυτων και επιτηρουσιν ωσ εν ακεραιοσυνη περιπατουντεσ και περιβλεπονται, τινα εκδυσωσιν δια την πλεονεξιαν, ωσ και τα ορνεα ταυτα μονα εαυτοισ ου προιζει την τροφην, αλλα αργα καθημενα εκζητει, πωσ αλλοτριασ σαρκασ καταφαγη, οντα λοιμα τη πονηρια αυτων.
10.5 και ου φαγη, φησιν, σμυραιναν ουδε πολυποδα ουδε σηπιαν· ου μη, φησιν, ομοιωθηση κολλωμενοσ ανθρωποισ τοιουτοισ, οιτινεσ εισ τελοσ εισιν ασεβεισ και κεκριμενοι ηδη τω θανατω, ωσ και ταυτα τα ιχθυδια μονα επικαταρατα εν τω βυθω νηχεται, μη κολυμβωντα ωσ τα λοιπα, αλλ’ εν τη γη κατω του βυθου κατοικει.
10.6 αλλα και τον δασυποδα ου φαγη. προσ τι· ου μη γενη, φησιν, παιδοφθοροσ ουδε ομοιωθηση τοισ τοιουτοισ, οτι ο λαγωοσ κατ’ ενιαυτον πλεονεκτει την αφοδευσιν· οσα γαρ ετη ζη, τοσαυτασ εχει τρυπασ.
10.7 αλλα ουδε την υαιναν φαγη· ου μη, φησιν, γενη μοιχοσ ουδε φθορευσ ουδε ομοιωθηση τοισ τοιουτοισ. προσ τι· οτι το ζωον τουτο παρ’ ενιαυτον αλλασσει την φυσιν και ποτε μεν αρρεν, ποτε δε θηλυ γινεται.
10.8 αλλα και την γαλην εμισησεν καλωσ. ου μη, φησιν, γενηθησ τοιουτοσ, οιουσ ακουομεν ανομιαν ποιουντασ εν τω στοματι δι’ ακαθαρσιαν, ουδε κολληθηση ταισ ακαθαρτοισ ταισ την ανομιαν ποιουσαισ εν τω στοματι. το γαρ ζωον τουτο τω στοματι κυει.
10.9 περι μεν των βρωματων λαβων μωυσησ τρια δογματα ουτωσ εν πνευματι ελαλησεν· οι δε κατ’ επιθυμιαν τησ σαρκοσ ωσ περι βρωσεωσ προσεδεξαντο.
10.10 λαμβανει δε των αυτων τριων δογματων γνωσιν δαυειδ και λεγει· μακαριοσ ανηρ, οσ ουκ επορευθη εν βουλη ασεβων, καθωσ και οι ιχθυεσ πορευονται εν σκοτει εισ τα βαθη· και εν οδω αμαρτωλων ουκ εστη, καθωσ οι δοκουντεσ φοβεισθαι τον κυριον αμαρτανουσιν ωσ ο χοιροσ, και επι καθεδραν λοιμων ουκ εκαθισεν, καθωσ τα πετεινα καθημενα εισ αρπαγην. εχετε τελειωσ και περι τησ βρωσεωσ.
10.11 παλιν λεγει μωυσησ· φαγεσθε παν διχηλουν και μαρυκωμενον. τι λεγει· οτι την τροφην λαμβανων οιδεν τον τρεφοντα αυτον και επ’ αυτω αναπαυομενοσ ευφραινεσθαι δοκει. καλωσ ειπεν βλεπων την εντολην. τι ουν λεγει· κολλασθε μετα των φοβουμενων τον κυριον, μετα των μελετωντων ο ελαβον διασταλμα ρηματοσ εν τη καρδια, μετα των λαλουντων τα διδαιωματα κυριου και τηρουντων, μετα των ειδοτων, οτι η μελετη εστιν εργον ευφροσυνησ, και αναμαρυκωμενων τον λογον κυριου. τι δε το διχηλουν· οτι ο δικαιοσ και εν τουτω τω κοσμω περιπατει και τον αγιον αιωνα εκδεχεται. βλεπετε, πωσ ενομοθετησεν μωυσησ καλωσ.
10.12 αλλα ποθεν εκεινοισ ταυτα νοησαι η συνιεναι· ημεισ δε δικαιωσ νοησαντεσ τασ εντολασ λαλουμεν, ωσ ηθελησεν ο κυριοσ. δια τουτο περιετεμεν τασ ακοασ ημων και τασ καρδιασ, ινα συνιωμεν ταυτα.
11.1 ζητησωμεν δε, ει εμελησεν τω κυριω προφανερωσαι περι του υδατοσ και περι του σταυρου. περι μεν του υδατοσ γεγραπται επι τον ισραηλ, πωσ το βαπτισμα το φερον αφεσιν αμαρτιων ου μη προσδεξονται, αλλ’ εαυτοισ οικοδομησουσιν.
11.2 λεγει γαρ ο προφητησ· εκστηθι ουρανε, και επι τουτω πλειον φριξατω η γη, οτι δυο και πονηρα εποιησεν ο λαοσ ουτοσ· εμε εγκατελιπον, πηγην ζωησ, και εαυτοισ ωρυξαν βοθρον θανατου.
11.3 μη πετρα ερημοσ εστιν το οροσ το αγιον μου σινα· εσεσθε γαρ ωσ πετεινου νοσσοι ανιπταμενοι νοσσιασ αφηρημενοι.
11.4 και παλιν λεγει ο προφητησ· εγω πορευσομαι εμπροσθεν σου και ορη ομαλιω και πυλασ χαλκασ συντριψω και μοχλουσ σιδηρουσ συγκλασω, και δωσω σοι θησαυρουσ σκοτεινουσ, αποκρυφουσ, αορατουσ, ινα γνωσιν οτι εγω κυριοσ ο θεοσ.
11.5 και· κατοικησεισ εν υψηλω σπηλαιω πετρασ ισχυρασ. και· το υδωρ αυτου πιστον· βασιλεα μετα δοξησ οψεσθε, και η ψυχη υμων μελετησει φοβον κυριου.
11.6 και παλιν εν αλλω προφητη λεγει· και εσται ο ταυτα ποιων ωσ το ξυλον το πεφυτευμενον παρα τασ διεξοδουσ των υδατων, ο τον καρπον αυτου δωσει εν καιρω αυτου, και το φυλλον αυτου ουκ απορυησεται, και παντα, οσα αν ποιη, κατευοδωθησεται.
11.7 ουχ ουτωσ οι ασεβεισ, ουχ ουτωσ, αλλ’ η ωσ ο χνουσ, ον εκριπτει ο ανεμοσ απο προσωπου τησ γησ. δια τουτο ουκ αναστησονται ασεβεισ εν κρισει ουδε αμαρτωλοι εν βουλη δικαιων, οτι γινωσκει κυριοσ οδον δικαιων, και οδοσ ασεβων απολειται.
11.8 αισθανεσθε, πωσ το υδωρ και τον σταυρον επι το αυτο ωρισεν. τουτο γαρ λεγει· μακαριοι, οι επι τον σταυρον ελπισαντεσ κατεβησαν εισ το υδωρ, οτι τον μεν μισθον λεγει εν καιρω αυτου· τοτε, φησιν, αποδωσω. νυν δε ο λεγει· τα φυλλα ουκ απορυησεται, τουτο λεγει· οτι παν ρημα, ο εαν εξελευσεται εξ υμων δια του στοματοσ υμων εν πιστει και αγαπη, εσται εισ επιστροφην και ελπιδα πολλοισ.
11.9 και παλιν ετεροσ προφητησ λεγει. και ην η γη του ιακωβ επαινουμενη παρα πασαν την γην. τουτο λεγει· το σκευοσ του πνευματοσ αυτου δοξαζει.
11.10 ειτα τι λεγει· και ην ποταμοσ ελκων εκ δεξιων, και ανεβαινεν εξ αυτου δενδρα ωραια· και οσ αν φαγη εξ αυτων, ζησεται εισ τον αιωνα.
11.11 τουτο λεγει οτι ημεισ μεν καταβαινομεν εισ το υδωρ γεμοντεσ αμαρτιων και ρυπου, και αναβαινομεν καρποφορουντεσ εν τη καρδια τον φοβον και την ελπιδα εισ τον ιησουν εν τω πνευματι εχοντεσ. και οσ αν φαγη απο τουτων, ζησεται εισ τον αιωνα, τουτο λεγει· οσ αν, φησιν, ακουση τουτων λαλουμενων και πιστευση, ζησεται εισ τον αιωνα.
12.1 ομοιωσ παλιν περι του σταυρου οριζει εν αλλω προφητη λεγοντι· και ποτε ταυτα συντελεσθησεται· λεγει κυριοσ· οταν ξυλον κλιθη και αναστη, και οταν εκ ξυλου αιμα σταξη. εχεισ παλιν περι του σταυρου και του σταυρουσθαι μελλοντοσ.
12.2 λεγει δε παλιν τω μωυση, πολεμουμενου του ισραηλ υπο των αλλοφυλων, και ινα υπομνηση αυτουσ πολεμουμενουσ, οτι δια τασ αμαρτιασ αυτων παρεδοθησαν εισ θανατον· λεγει εισ την καρδιαν μωυσεωσ το πνευμα, ινα ποιηση τυπον σταυρου και του μελλοντοσ πασχειν, οτι, εαν μη, φησιν, ελπισωσιν επ’ αυτω, εισ τον αιωνα πολεμηθησονται. τιθησιν ουν μωυσησ εν εφ’ εν οπλον εν μεσω τησ πυγμησ, και υψηλοτεροσ σταθεισ παντων εξετεινεν τασ χειρασ, και ουτωσ παλιν ενικα ο ισραηλ. ειτα, οποταν καθειλεν, εθανατουντο.
12.3 προσ τι· ινα γνωσιν οτι ου δυνανται σωθηναι, εαν μη επ’ αυτω ελπισωσιν.
12.4 και παλιν εν ετερω προφητη λεγει· ολην την ημεραν εξεπετασα τασ χειρασ μου προσ λαον απειθη και αντιλεγοντα οδω δικαια μου.
12.5 παλιν μωυσησ ποιει τυπον του ιησου, οτι δει αυτον παθειν, και αυτοσ ζωοποιησει, ον δοξουσιν απολωλεκεναι, εν σημειω πιπτοντοσ του ισραηλ, (εποιησεν γαρ κυριοσ παντα οφιν δακνειν αυτουσ, και απεθνησκον επειδη η παραβασισ δια του οφεωσ εν ευα εγενετο), ινα ελεγξη αυτουσ, οτι δια την παραβασιν αυτων εισ θλιψιν θανατου παραδοθησονται.
12.6 περασ γε τοι αυτοσ μωυσησ εντειλαμενοσ· ουκ εσται υμιν ουτε χωνευτον ουτε γλυπτον εισ θεον υμιν, αυτοσ ποιει, ινα τυπον του ιησου δειξη. ποιει ουν μωυσησ χαλκουν οφιν και τιθησιν ενδοξωσ και κηρυγματι καλει τον λαον.
12.7 ελθοντεσ ουν επι το αυτο εδεοντο μωυσεωσ, ινα περι αυτων ανενεγκη δεησιν περι τησ ιασεωσ αυτων. ειπεν δε προσ αυτουσ μωυσησ· οταν, φησιν, δηχθη τισ υμων, ελθετω επι τον οφιν τον επι του ξυλου επικειμενον και ελπισατω πιστευσασ, οτι αυτοσ ων νεκροσ δυναται ζωοποιησαι, και παραχρημα σωθησεται. και ουτωσ εποιουν. εχεισ παλιν και εν τουτοισ την δοξαν του ιησου, οτι εν αυτω παντα και εισ αυτον.
12.8 τι λεγει παλιν μωυσησ ιησου, υιω ναυη, επιθεισ αυτω τουτο το ονομα, οντι προφητη, ινα μονον ακουση πασ ο λαοσ· οτι παντα ο πατηρ φανεροι περι του υιου ιησου.
12.9 λεγει ουν μωυσησ ιησου, υιω ναυη, επιθεισ τουτο το ονομα, οποτε επεμψεν αυτον κατασκοπον τησ γησ· λαβε βιβλιον εισ τασ χειρασ σου και γραψον, α λεγει κυριοσ, οτι εκκοψει εκ ριζων τον οικον παντα του αμαληκ ο υιοσ του θεου επ’ εσχατων των ημερων.
12.10 ιδε παλιν ιησουσ, ουχι υιοσ ανθρωπου, αλλα υιοσ του θεου, τυπω δε εν σαρκι φανερωθεισ. επει ουν μελλουσιν λεγειν, οτι χριστοσ υιοσ δαυειδ εστιν, αυτοσ προφητευει δαυειδ, φοβουμενοσ και συνιων την πλανην των αμαρτωλων· ειπεν κυριοσ τω κυριω μου· καθου εκ δεξιων μου, εωσ αν θω τουσ εχθρουσ σου υποποδιον των ποδων σου.
12.11 και παλιν λεγει ουτωσ ησαιασ· ειπεν κυριοσ τω χριστω μου κυριω, ου εκρατησα τησ δεξιασ αυτου, επακουσαι εμπροσθεν αυτου εθνη, και ισχυν βασιλεων διαρρηξω. ιδε, πωσ δαυειδ λεγει αυτον κυριον, και υιον ου λεγει.
13.1 ιδωμεν δε ει ουτοσ ο λαοσ κληρονομει η ο πρωτοσ, και ει η διαθηκη εισ ημασ η εισ εκεινουσ.
13.2 ακουσατε ουν περι του λαου τι λεγει η γραφη· εδειτο δε ισαακ περι ρεβεκκασ τησ γυναικοσ αυτου, οτι στειρα ην· και συνελαβεν. ειτα εξηλθεν ρεβεκκα πυθεσθαι παρα κυριου, και ειπεν κυριοσ προσ αυτην· δυο εθνη εν τη γαστρι σου και δυο λαοι εν τη κοιλια σου, και υπερεξει λαοσ λαου και ο μειζων δουλευσει τω ελασσονι.
13.3 αισθανεσθαι οφειλετε, τισ ο ισαακ και τισ η ρεβεκκα, και επι τινων δεδειχεν, οτι μειζων ο λαοσ ουτοσ η εκεινοσ.
13.4 και εν αλλη προφητεια λεγει φανερωτερον ο ιακωβ προσ ιωσηφ τον υιον αυτου, λεγων· ιδου, ουκ εστερησεν με κυριοσ του προσωπου σου· προσαγαγε μοι τουσ υιουσ σου, ινα ευλογησω αυτουσ.
13.5 και προσηγαγεν εφραιμ και μανασση, τον μανασση θελων ινα ευλογηθη, οτι πρεσβυτεροσ ην· ο γαρ ιωσηφ προσηγαγεν εισ την δεξιαν χειρα του πατροσ ιακωβ. ειδεν δε ιακωβ τυπον τω πνευματι του λαου του μεταξυ· και τι λεγει· και εποιησεν ιακωβ εναλλαξ τασ χειρασ αυτου και επεθηκεν την δεξιαν επι την κεφαλην εφραιμ, του δευτερου και νεωτερου, και ευλογησεν αυτον. και ειπεν ιωσηφ προσ ιακωβ· μεταθεσ σου την δεξιαν επι την κεφαλην μανασση, οτι πρωτοτοκοσ μου υιοσ εστιν. και ειπεν ιακωβ προσ ιωσηφ· οιδα, τεκνον, οιδα· αλλ’ ο μειζων δουλευσει τω ελασσονι, και ουτοσ δε ευλογηθησεται.
13.6 βλεπετε, επι τινων τεθεικεν, τον λαον τουτον ειναι πρωτον και τησ διαθηκησ κληρονομον.
13.7 ει ουν ετι και δια του αβρααμ εμνησθη, απεχομεν το τελειον τησ γνωσεωσ ημων. τι ουν λεγει τω αβρααμ, οτε μονοσ πιστευσασ ετεθη εισ δικαιοσυνην· ιδου, τεθεικα σε, αβρααμ, πατερα εθνων των πιστευοντων δι’ ακροβυστιασ τω θεω.
14.1 ναι. αλλα ιδωμεν, ει η διαθηκη, ην ωμοσεν τοισ πατρασιν δουναι τω λαω, ει δεδωκεν. δεδωκεν· αυτοι δε ουκ εγενοντο αξιοι λαβειν δια τασ αμαρτιασ αυτων.
14.2 λεγει γαρ ο προφητησ· και ην μωυσησ νηστευων εν ορει σινα, του λαβειν την διαθηκην κυριου προσ τον λαον, ημερασ τεσσερακοντα και νυκτασ τεσσερακοντα. και ελαβεν μωυσησ παρα κυριου τασ δυο πλακασ τασ γεγραμμενασ τω δακτυλω τησ χειροσ κυριου εν πνευματι· και λαβων μωυσησ κατεφερεν προσ τον λαον δουναι.
14.3 και ειπεν κυριοσ προσ μωυσην. μωυση μωυση, καταβηθι το ταχοσ, οτι ο λαοσ σου, ον εξηγαγεσ εκ γησ αιγυπτου, ηνομησεν. και συνηκεν μωυσησ, οτι εποιησαν εαυτοισ παλιν χωνευματα, και ερριψεν εκ των χειρων, και συνετριβησαν αι πλακεσ τησ διαθηκησ κυριου.
14.4 μωυσησ μεν ελαβεν, αυτοι δε ουκ εγενοντο αξιοι. πωσ δε ημεισ ελαβομεν, μαθετε. μωυσησ θεραπων ων ελαβεν, αυτοσ δε κυριοσ ημιν εδωκεν εισ λαον κληρονομιασ, δι’ ημασ υπομεινασ.
14.5 εφανερωθη δε, ινα κακεινοι τελειωθωσιν τοισ αμαρτημασιν, και ημεισ δια του κληρονομουντοσ διαθηκην κυριου ιησου λαβωμεν, οσ εισ τουτο ητοιμασθη, ινα αυτοσ φανεισ, τασ ηδη δεδαπανημενασ ημων καρδιασ τω θανατω και παραδεδομενασ τη τησ πλανησ ανομια λυτρωσαμενοσ εκ του σκοτουσ, διαθηται εν ημιν διαθηκην λογω.
14.6 γεγραπται γαρ, πωσ αυτω ο πατηρ εντελλεται, λυτρωσαμενον ημασ εκ του σκοτουσ ετοιμασαι εαυτω λαον αγιον.
14.7 λεγει ουν ο προφητησ· εγω κυριοσ, ο θεοσ σου, εκαλεσα σε εν δικαιοσυνη και κρατησω τησ χειροσ σου και ενισχυσω σε, και εδωκα σε εισ διαθηκην γενουσ, εισ φωσ εθνων ανοιξαι οφθαλμουσ τυφλων και εξαγαγειν εκ δεσμων πεπεδημενουσ και εξ οικου φυλακησ καθημενουσ εν σκοτει. γινωσκομεν ουν, ποθεν ελυτρωθημεν.
14.8 παλιν ο προφητησ λεγει· ιδου, τεθεικα σε εισ φωσ εθνων, του ειναι σε εισ σωτηριαν εωσ εσχατου τησ γησ, ουτωσ λεγει κυριοσ ο λυτρωσαμενοσ σε θεοσ.
14.9 και παλιν ο προφητησ λεγει· πνευμα κυριου επ’ εμε, ου εινεκεν εχρισεν με ευαγγελισασθαι ταπεινοισ χαριν, απεσταλκεν με ιασασθαι τουσ συντετριμμενουσ την καρδιαν, κηρυξαι αιχμαλωτοισ αφεσιν και τυφλοισ αναβλεψιν, καλεσαι ενιαυτον κυριου δεκτον και ημεραν ανταποδοσεωσ, παρακαλεσαι παντασ τουσ πενθουντασ.
15.1 ετι ουν και περι του σαββατου γεγραπται εν τοισ δεκα λογοισ, εν οισ ελαλησεν εν τω ορει σινα προσ μωυσην κατα προσωπον· και αγιασατε το σαββατον κυριου χερσιν καθαραισ και καρδια καθαρα.
15.2 και εν ετερω λεγει· εαν φυλαξωσιν οι υιοι μου το σαββατον, τοτε επιθησω το ελεοσ μου επ’ αυτουσ.
15.3 το σαββατον λεγει εν αρχη τησ κτισεωσ· και εποιησεν ο θεοσ εν εξ ημεραισ τα εργα των χειρων αυτου, και συνετελεσεν εν τη ημερα τη εβδομη και κατεπαυσεν εν αυτη και ηγιασεν αυτην.
15.4 προσεχετε, τεκνα, τι λεγει το συνετελεσεν εν εξ ημεραισ. τουτο λεγει, οτι εν εξακισχιλιοισ ετεσιν συντελεσει κυριοσ τα συμπαντα· η γαρ ημερα παρ’ αυτω σημαινει χιλια ετη. αυτοσ δε μοι μαρτυρει λεγων· ιδου, ημερα κυριου εσται ωσ χιλια ετη. ουκουν, τεκνα, εν εξ ημεραισ, εν τοισ εξακισχιλιοισ ετεσιν συντελεσθησεται τα συμπαντα.
15.5 και κατεπαυσεν τη ημερα τη εβδομη. τουτο λεγει· οταν ελθων ο υιοσ αυτου καταργησει τον καιρον του ανομου και κρινει τουσ ασεβεισ και αλλαξει τον ηλιον και την σεληνην και τουσ αστερασ, τοτε καλωσ καταπαυσεται εν τη ημερα τη εβδομη.
15.6 περασ γε τοι λεγει· αγιασεισ αυτην χερσιν καθαραισ και καρδια καθαρα. ει ουν ην ο θεοσ ημεραν ηγιασεν νυν τισ δυναται αγιασαι καθαροσ ων τη καρδια, εν πασιν πεπλανημεθα.
15.7 ιδε οτι αρα τοτε καλωσ καταπαυομενοι αγιασομεν αυτην, οτε δυνησομεθα αυτοι δικαιωθεντεσ και απολαβοντεσ την επαγγελιαν, μηκετι ουσησ τησ ανομιασ, καινων δε γεγονοτων παντων υπο κυριου· τοτε δυνησομεθα αυτην αγιασαι, αυτοι αγιασθεντεσ πρωτον.
15.8 περασ γε τοι λεγει αυτοισ· τασ νεομηνιασ υμων και τα σαββατα ουκ ανεχομαι. ορατε, πωσ λεγει· ου τα νυν σαββατα εμοι δεκτα, αλλα ο πεποιηκα, εν ω καταπαυσασ τα παντα αρχην ημερασ ογδοησ ποιησω, ο εστιν αλλου κοσμου αρχην.
15.9 διο και αγομεν την ημεραν την ογδοην εισ ευφροσυνην, εν η και ο ιησουσ ανεστη εκ νεκρων και φανερωθεισ ανεβη εισ ουρανουσ.
16.1 ετι δε και περι του ναου ερω υμιν, ωσ πλανωμενοι οι ταλαιπωροι εισ την οικοδομην ηλπισαν, και ουκ επι τον θεον αυτων τον ποιησαντα αυτουσ, ωσ οντα οικον θεου.
16.2 σχεδον γαρ ωσ τα εθνη αφιερωσαν αυτον εν τω ναω. αλλα πωσ λεγει κυριοσ καταργων αυτον, μαθετε· τισ εμετρησεν τον ουρανον σπιθαμη η την γην δρακι· ουκ εγω· λεγει κυριοσ· ο ουρανοσ μοι θρονοσ, η δε γη υποποδιον των ποδων μου· ποιον οικον οικοδομησετε μοι, η τισ τοποσ τησ καταπαυσεωσ μου· εγνωκατε, οτι ματαια η ελπισ αυτων.
16.3 περασ γε τοι παλιν λεγει· ιδου, οι καθελοντεσ τον ναον τουτον αυτοι αυτον οικοδομησουσιν.
16.4 γινεται. δια γαρ το πολεμειν αυτουσ καθηρεθη υπο των εχθρων· νυν και αυτοι οι των εχθρων υπηρεται ανοικοδομησουσιν αυτον.
16.5 παλιν ωσ εμελλεν η πολισ και ο ναοσ και ο λαοσ ισραηλ παραδιδοσθαι, εφανερωθη. λεγει γαρ η γραφη· και εσται επ’ εσχατων των ημερων, και παραδωσει κυριοσ τα προβατα τησ νομησ και την μανδραν και τον πυργον αυτων εισ καταφθοραν. και εγενετο καθ’ α ελαλησεν κυριοσ.
16.6 ζητησωμεν δε, ει εστιν ναοσ θεου. εστιν, οπου αυτοσ λεγει ποιειν και καταρτιζειν. γεγραπται γαρ· και εσται, τησ εβδομαδοσ συντελουμενησ οικοδομηθησεται ναοσ θεου ενδοξωσ επι τω ονοματι κυριου.
16.7 ευρισκω ουν, οτι εστιν ναοσ. πωσ ουν οικοδομηθησεται επι τω ονοματι κυριου, μαθετε. προ του ημασ πιστευσαι τω θεω ην ημων το κατοικητηριον τησ καρδιασ φθαρτον και ασθενεσ, ωσ αληθωσ οικοδομητοσ ναοσ δια χειροσ, οτι ην πληρησ μεν ειδωλολατρειασ και ην οικοσ δαιμονιων δια το ποιειν, οσα ην εναντια τω θεω.
16.8 οικοδομηθησεται δε επι τω ονοματι κυριου. προσεχετε δε, ινα ο ναοσ του κυριου ενδοξωσ οικοδομηθη. πωσ, μαθετε. λαβοντεσ την αφεσιν των αμαρτιων και ελπισαντεσ επι το ονομα εγενομεθα καινοι, παλιν εξ αρχησ κτιζομενοι· διο εν τω κατοικητηριω ημων αληθωσ ο θεοσ κατοικει εν ημιν.
16.9 πωσ· ο λογοσ αυτου τησ πιστεωσ, η κλησισ αυτου τησ επαγγελιασ, η σοφια των δικαιωματων, αι εντολαι τησ διδαχησ, αυτοσ εν ημιν προφητευων, αυτοσ εν ημιν κατοικων, τουσ τω θανατω δεδουλωμενουσ ανοιγων ημιν την θυραν του ναου, ο εστιν στομα, μετανοιαν διδουσ ημιν, εισαγει εισ τον αφθαρτον ναον.
16.10 ο γαρ ποθων σωθηναι βλεπει ουκ εισ τον ανθρωπον, αλλ’ εισ τον εν αυτω κατοικουντα και λαλουντα, επ’ αυτω εκπλησσομενοσ, επι τω μηδεποτε μητε του λεγοντοσ τα ρηματα ακηκοεναι εκ του στοματοσ μητε αυτοσ ποτε επιτεθυμηκεναι ακουειν. τουτο εστιν πνευματικοσ ναοσ οικοδομουμενοσ τω κυριω.
17.1 εφ’ οσον ην εν δυνατω και απλοτητι δηλωσαι υμιν, ελπιζει μου η ψυχη τη επιθυμια μου μη παραλελοιπεναι τι των ανηκοντων εισ σωτηριαν.
17.2 εαν γαρ περι των ενεστωτων η μελλοντων γραφω υμιν, ου μη νοησητε δια το εν παραβολαισ κεισθαι. ταυτα μεν ουτωσ.
18.1 μεταβωμεν δε και επι ετεραν γνωσιν και διδαχην. οδοι δυο εισιν διδαχησ και εξουσιασ, η τε του φωτοσ και η του σκοτουσ. διαφορα δε πολλη των δυο οδων. εφ’ ησ μεν γαρ εισιν τεταγμενοι φωταγωγοι αγγελοι του θεου, εφ’ ησ δε αγγελοι του σατανα.
18.2 και ο μεν εστιν κυριοσ απο αιωνων και εισ τουσ αιωνασ, ο δε αρχων καιρου του νυν τησ ανομιασ.
19.1 η ουν οδοσ του φωτοσ εστιν αυτη· εαν τισ θελων οδον οδευειν επι τον ωρισμενον τοπον, σπευση τοισ εργοισ αυτου. εστιν ουν η δοθεισα ημιν γνωσισ του περιπατειν εν αυτη τοιαυτη.
19.2 αγαπησεισ τον ποιησαντα σε, φοβηθηση τον σε πλασαντα, δοξασεισ τον σε λυτρωσαμενον εκ θανατου· εση απλουσ τη καρδια και πλουσιοσ τω πνευματι· ου κολληθηση μετα των πορευομενων εν οδω θανατου, μισησεισ παν, ο ουκ εστιν αρεστον τω θεω, μισησεισ πασαν υποκρισιν· ου μη εγκαταλιπησ εντολασ κυριου.
19.3 ουχ υψωσεισ σεαυτον, εση δε ταπεινοφρων κατα παντα· ουκ αρεισ επι σεαυτον δοξαν. ου λημψη βουλην πονηραν κατα του πλησιον σου, ου δωσεισ τη ψυχη σου θρασοσ.
19.4 ου πορνευσεισ, ου μοιχευσεισ, ου παιδοφθορησεισ. ου μη σου ο λογοσ του θεου εξελθη εν ακαθαρσια τινων. ου λημψη προσωπον ελεγξαι τινα επι παραπτωματι. εση πραυσ, εση ησυχιοσ, εση τρεμων τουσ λογουσ ουσ ηκουσασ. ου μνησικακησεισ τω αδελφω σου.
19.5 ου μη διψυχησησ, ποτερον εσται η ου. ου μη λαβησ επι ματαιω το ονομα κυριου. αγαπησεισ τον πλησιον σου υπερ την ψυχην σου. ου φονευσεισ τεκνον εν φθορα, ουδε παλιν γεννηθεν αποκτενεισ. ου μη αρησ την χειρα σου απο του υιου σου η απο τησ θυγατροσ σου, αλλα απο νεοτητοσ διδαξεισ φοβον θεου.
19.6 ου μη γενη επιθυμων τα του πλησιον σου, ου μη γενη πλεονεκτησ. ουδε κολληθηση εκ ψυχησ σου μετα υψηλων, αλλα μετα ταπεινων και δικαιων αναστραφηση. τα συμβαινοντα σοι ενεργηματα ωσ αγαθα προσδεξη, ειδωσ, οτι ανευ θεου ουδεν γινεται.
19.7 ουκ εση διγνωμων ουδε γλωσσωδησ, υποταγηση κυριοισ ωσ τυπω θεου εν αισχυνη και φοβω· ου μη επιταξησ δουλω σου η παιδισκη εν πικρια, τοισ επι τον αυτον θεον ελπιζουσιν, μη ποτε ου μη φοβηθησονται τον επ’ αμφοτεροισ θεον· οτι ουκ ηλθεν κατα προσωπον καλεσαι, αλλ’ εφ’ ουσ το πνευμα ητοιμασεν.
19.8 κοινωνησεισ εν πασιν τω πλησιον σου και ουκ ερεισ ιδια ειναι· ει γαρ εν τω αφθαρτω κοινωνοι εστε, ποσω μαλλον εν τοισ φθαρτοισ· ουκ εση προγλωσσοσ· παγισ γαρ το στομα θανατου. οσον δυνασαι, υπερ τησ ψυχησ σου αγνευσεισ.
19.9 μη γινου προσ μεν το λαβειν εκτεινων τασ χειρασ, προσ δε το δουναι συσπων. αγαπησεισ ωσ κορην του οφθαλμου σου παντα τον λαλουντα σοι τον λογον κυριου.
19.10 μνησθηση ημεραν κρισεωσ νυκτοσ και ημερασ, και εκζητησεισ καθ’ εκαστην ημεραν τα προσωπα των αγιων, η δια λογου κοπιων και πορευομενοσ εισ το παρακαλεσαι και μελετων εισ το σωσαι ψυχην τω λογω, η δια των χειρων σου εργαση εισ λυτρωσιν αμαρτιων σου.
19.11 ου διστασεισ δουναι ουδε διδουσ γογγυσεισ· γνωση δε, τισ ο του μισθου καλοσ ανταποδοτησ. φυλαξεισ α παρελαβεσ, μητε προστιθεισ μητε αφαιρων. εισ τελοσ μισησεισ το πονηρον. κρινεισ δικαιωσ.
19.12 ου ποιησεισ σχισμα, ειρηνευσεισ δε μαχομενουσ συναγαγων. εξομολογηση επι αμαρτιαισ σου. ου προσηξεισ επι προσευχην εν συνειδησει πονηρα. αυτη εστιν η οδοσ του φωτοσ.
20.1 η δε του μελανοσ οδοσ εστιν σκολια και καταρασ μεστη. οδοσ γαρ εστιν θανατου αιωνιου μετα τιμωριασ, εν η εστιν τα απολλυντα την ψυχην αυτων· ειδωλολατρεια, θρασυτησ, υψοσ δυναμεωσ, υποκρισισ, διπλοκαρδια, μοιχεια, φονοσ, αρπαγη, υπερηφανια, παραβασισ, δολοσ, κακια, αυθαδεια, φαρμακεια, μαγεια, πλεονεξια, αφοβια θεου·
20.2 διωκται των αγαθων, μισουντεσ αληθειαν, αγαπωντεσ ψευδοσ, ου γινωσκοντεσ μισθον δικαιοσυνησ, ου κολλωμενοι αγαθω, ου κρισει δικαια, χηρα και ορφανω ου προσεχοντεσ, αγρυπνουντεσ ουκ εισ φοβον θεου, αλλ’ επι το πονηρον, ων μακραν και πορρω πραυτησ και υπομονη, αγαπωντεσ ματαια, διωκοντεσ ανταποδομα, ουκ ελεωντεσ πτωχον, ου πονουντεσ επι καταπονουμενω, ευχερεισ εν καταλαλια, ου γινωσκοντεσ τον ποιησαντα αυτουσ, φονεισ τεκνων, φθορεισ πλασματοσ θεου, αποστρεφομενοι τον ενδεομενον, καταπονουντεσ τον θλιβομενον, πλουσιων παρακλητοι, πενητων ανομοι κριται, πανθαμαρτητοι.
21.1 καλον ουν εστιν μαθοντα τα δικαιωματα του κυριου, οσα γεγραπται, εν τουτοισ περιπατειν. ο γαρ ταυτα ποιων εν τη βασιλεια του θεου δοξασθησεται· ο εκεινα εκλεγομενοσ μετα των εργων αυτου συναπολειται. δια τουτο αναστασισ, δια τουτο ανταποδομα.
21.2 ερωτω τουσ υπερεχοντασ, ει τινα μου γνωμησ αγαθησ λαμβανετε συμβουλιαν· εχετε μεθ’ εαυτων εισ ουσ εργασησθε το καλον· μη ελλειπητε.
21.3 εγγυσ η ημερα εν η συναπολειται παντα τω πονηρω· εγγυσ ο κυριοσ και ο μισθοσ αυτου.
21.4 ετι και ετι ερωτω υμασ· εαυτων γινεσθε νομοθεται αγαθοι, εαυτων μενετε συμβουλοι πιστοι, αρατε εξ υμων πασαν υποκρισιν.
21.5 ο δε θεοσ, ο του παντοσ κοσμου κυριευων, δωη υμιν σοφιαν, συνεσιν, επιστημην, γνωσιν των δικαιωματων αυτου, υπομονην.
21.6 γινεσθε δε θεοδιδακτοι, εκζητουντεσ τι ζητει κυριοσ αφ’ υμων, και ποιειτε ινα ευρεθητε εν ημερα κρισεωσ.
21.7 ει δε τισ εστιν αγαθου μνεια, μνημονευετε μου μελετωντεσ ταυτα, ινα και η επιθυμια και η αγρυπνια εισ τι αγαθον χωρηση. ερωτω υμασ, χαριν αιτουμενοσ.
21.8 εωσ ετι το καλον σκευοσ εστιν μεθ’ υμων, μη ελλειπητε μηδενι εαυτων, αλλα συνεχωσ εκζητειτε ταυτα και αναπληρουτε πασαν εντολην· εστιν γαρ αξια.
21.9 διο μαλλον εσπουδασα γραψαι αφ’ ων ηδυνηθην, εισ το ευφραναι υμασ. σωζεσθε, αγαπησ τεκνα και ειρηνησ. ο κυριοσ τησ δοξησ και πασησ χαριτοσ μετα του πνευματοσ υμων.
SB.1 επιστολη βαρναβα.
