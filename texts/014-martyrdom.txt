0.1 η εκκλησια του θεου η παροικουσα σμυρναν τη εκκλησια του θεου τη παροικουση εν φιλομηλιω και πασαισ ταισ κατα παντα τοπον τησ αγιασ και καθολικησ εκκλησιασ παροικιαισ· ελεοσ, ειρηνη και αγαπη θεου πατροσ και κυριου ημων ιησου χριστου πληθυνθειη.
1.1 εγραψαμεν υμιν, αδελφοι, τα κατα τουσ μαρτυρησαντασ και τον μακαριον πολυκαρπον, οστισ ωσπερ επισφραγισασ δια τησ μαρτυριασ αυτου κατεπαυσεν τον διωγμον. σχεδον γαρ παντα τα προαγοντα εγενετο, ινα ημιν ο κυριοσ ανωθεν επιδειξη το κατα το ευαγγελιον μαρτυριον.
1.2 περιεμενεν γαρ, ινα παραδοθη, ωσ και ο κυριοσ, ινα μιμηται και ημεισ αυτου γενωμεθα, μη μονον σκοπουντεσ το καθ’ εαυτουσ, αλλα και το κατα τουσ πελασ. αγαπησ γαρ αληθουσ και βεβαιασ εστιν, μη μονον εαυτον θελειν σωζεσθαι, αλλα και παντασ τουσ αδελφουσ.
2.1 μακαρια μεν ουν και γενναια τα μαρτυρια παντα τα κατα το θελημα του θεου γεγονοτα. δει γαρ ευλαβεστερουσ ημασ υπαρχοντασ τω θεω την κατα παντων εξουσιαν ανατιθεναι.
2.2 το γαρ γενναιον αυτων και υπομονητικον και φιλοδεσποτον τισ ουκ αν θαυμασειεν· οι μαστιξιν μεν καταξανθεντεσ, ωστε μεχρι των εσω φλεβων και αρτηριων την τησ σαρκοσ οικονομιαν θεωρεισθαι, υπεμειναν, ωσ και τουσ περιεστωτασ ελεειν και οδυρεσθαι· τουσ δε και εισ τοσουτον γενναιοτητοσ ελθειν, ωστε μητε γρυξαι μητε στεναξαι τινα αυτων, επιδεικνυμενουσ απασιν ημιν, οτι εκεινη τη ωρα βασανιζομενοι τησ σαρκοσ απεδημουν οι γενναιοτατοι μαρτυρεσ του χριστου, μαλλον δε, οτι παρεστωσ ο κυριοσ ωμιλει αυτοισ.
2.3 και προσεχοντεσ τη του χριστου χαριτι των κοσμικων κατεφρονουν βασανων, δια μιασ ωρασ την αιωνιον ζωην εξαγοραζομενοι. και το πυρ ην αυτοισ ψυχρον το των απηνων βασανιστων. προ οφθαλμων γαρ ειχον φυγειν το αιωνιον και μηδεποτε σβεννυμενον, και τοισ τησ καρδιασ οφθαλμοισ ανεβλεπον τα τηρουμενα τοισ υπομεινασιν αγαθα, α ουτε ουσ ηκουσεν ουτε οφθαλμοσ ειδεν ουτε επι καρδιαν ανθρωπου ανεβη, εκεινοισ δε υπεδεικνυτο υπο του κυριου, οιπερ μηκετι ανθρωποι, αλλ’ ηδη αγγελοι ησαν.
2.4 ομοιωσ δε και οι εισ τα θηρια κατακριθεντεσ υπεμειναν δεινασ κολασεισ, κηρυκασ υποστρωννυμενοι και αλλαισ ποικιλων βασανων ιδεαισ κολαζομενοι, ινα, ει δυνηθειη, ο τυραννοσ δια τησ επιμονου κολασεωσ εισ αρνησιν αυτουσ τρεψη. πολλα γαρ εμηχανατο κατ’ αυτων ο διαβολοσ.
3.1 αλλα χαρισ τω θεω· κατα παντων γαρ ουκ ισχυσεν. ο γαρ γενναιοτατοσ γερμανικοσ επερρωννυεν αυτων την δειλιαν δια τησ εν αυτω υπομονησ· οσ και επισημωσ εθηριομαχησεν. βουλομενου γαρ του ανθυπατου πειθειν αυτον και λεγοντοσ, την ηλικιαν αυτου κατοικτειραι, εαυτω επεσπασατο το θηριον προσβιασαμενοσ, ταχιον του αδικου και ανομου βιου αυτων απαλλαγηναι βουλομενοσ.
3.2 εκ τουτου ουν παν το πληθοσ, θαυμασαν την γενναιοτητα του θεοφιλουσ και θεοσεβουσ γενουσ των χριστιανων, επεβοησεν· αιρε τουσ αθεουσ· ζητεισθω πολυκαρποσ.
4.1 εισ δε, ονοματι κοιντοσ, φρυξ προσφατωσ εληλυθωσ απο τησ φρυγιασ, ιδων τα θηρια εδειλιασεν. ουτοσ δε ην ο παραβιασαμενοσ εαυτον τε και τινασ προσελθειν εκοντασ. τουτον ο ανθυπατοσ πολλα εκλιπαρησασ επεισεν ομοσαι και επιθυσαι. δια τουτο ουν, αδελφοι, ουκ επαινουμεν τουσ προδιδοντασ εαυτουσ, επειδη ουχ ουτωσ διδασκει το ευαγγελιον.
5.1 ο δε θαυμασιωτατοσ πολυκαρποσ το μεν πρωτον ακουσασ ουκ εταραχθη, αλλ’ εβουλετο κατα πολιν μενειν· οι δε πλειουσ επειθον αυτον υπεξελθειν. και υπεξηλθεν εισ αγριδιον ου μακραν απεχον απο τησ πολεωσ και διετριβεν μετ’ ολιγων, νυκτα και ημεραν ουδεν ετερον ποιων η προσευχομενοσ περι παντων και των κατα την οικουμενην εκκλησιων, οπερ ην συνηθεσ αυτω.
5.2 και προσευχομενοσ εν οπτασια γεγονεν προ τριων ημερων του συλληφθηναι αυτον, και ειδεν το προσκεφαλαιον αυτου υπο πυροσ κατακαιομενον· και στραφεισ ειπεν προσ τουσ συν αυτω· δει με ζωντα καηναι.
6.1 και επιμενοντων των ζητουντων αυτον μετεβη εισ ετερον αγριδιον, και ευθεωσ επεστησαν οι ζητουντεσ αυτον· και μη ευροντεσ συνελαβοντο παιδαρια δυο, ων το ετερον βασανιζομενον ωμολογησεν.
6.2 ην γαρ και αδυνατον λαθειν αυτον, επει και οι προδιδοντεσ αυτον οικειοι υπηρχον, και ο ειρηναρχοσ, ο κεκληρωμενοσ το αυτο ονομα, ηρωδησ επιλεγομενοσ, εσπευδεν εισ το σταδιον αυτον εισαγαγειν, ινα εκεινοσ μεν τον ιδιον κληρον απαρτιση χριστου κοινωνοσ γενομενοσ, οι δε προδοντεσ αυτον την αυτου του ιουδα υποσχοιεν τιμωριαν.
7.1 εχοντεσ ουν το παιδαριον, τη παρασκευη περι δειπνου ωραν εξηλθον διωγμιται και ιππεισ μετα των συνηθων αυτοισ οπλων ωσ επι ληστην τρεχοντεσ. και οψε τησ ωρασ συνεπελθοντεσ εκεινον μεν ευρον εν υπερωω κατακειμενον· κακειθεν δε ηδυνατο εισ ετερον χωριον απελθειν, αλλ’ ουκ ηβουληθη ειπων· το θελημα του θεου γενεσθω.
7.2 ακουσασ ουν παροντασ αυτουσ, καταβασ διελεχθη αυτοισ, θαυμαζοντων των παροντων την ηλικιαν αυτου και το ευσταθεσ, και ει τοσαυτη σπουδη ην του συλληφθηναι τοιουτον πρεσβυτην ανδρα. ευθεωσ ουν αυτοισ εκελευσεν παρατεθηναι φαγειν και πιειν εν εκεινη τη ωρα, οσον αν βουλωνται, εξητησατο δε αυτουσ, ινα δωσιν αυτω ωραν προσ το προσευξασθαι αδεωσ.
7.3 των δε επιτρεψαντων, σταθεισ προσηυξατο πληρησ ων τησ χαριτοσ του θεου ουτωσ ωστε επι δυο ωρασ μη δυνασθαι σιγησαι και εκπληττεσθαι τουσ ακουοντασ, πολλουσ τε μετανοειν επι τω εληλυθεναι επι τοιουτον θεοπρεπη πρεσβυτην.
8.1 επει δε ποτε κατεπαυσεν την προσευχην, μνημονευσασ απαντων και των πωποτε συμβεβληκοτων αυτω, μικρων τε και μεγαλων, ενδοξων τε και αδοξων και πασησ τησ κατα την οικουμενην καθολικησ εκκλησιασ, τησ ωρασ ελθουσησ του εξιεναι, ονω καθισαντεσ αυτον ηγαγον εισ την πολιν, οντοσ σαββατου μεγαλου.
8.2 και υπηντα αυτω ο ειρηναρχοσ ηρωδησ και ο πατηρ αυτου νικητησ, οι και μεταθεντεσ αυτον επι την καρουχαν επειθον παρακαθεζομενοι και λεγοντεσ· τι γαρ κακον εστιν ειπειν· κυριοσ καισαρ, και επιθυσαι και τα τουτοισ ακολουθα και διασωζεσθαι· ο δε τα μεν πρωτα ουκ απεκρινατο αυτοισ, επιμενοντων δε αυτων εφη· ου μελλω ποιειν, ο συμβουλευετε μοι.
8.3 οι δε αποτυχοντεσ του πεισαι αυτον δεινα ρηματα ελεγον αυτω και μετα σπουδησ καθηρουν αυτον, ωσ κατιοντα απο τησ καρουχασ αποσυραι το αντικνημιον. και μη επιστραφεισ, ωσ ουδεν πεπονθωσ προθυμωσ μετα σπουδησ επορευετο, αγομενοσ εισ το σταδιον, θορυβου τηλικουτου οντοσ εν τω σταδιω, ωσ μηδε ακουσθηναι τινα δυνασθαι.
9.1 τω δε πολυκαρπω εισιοντι εισ το σταδιον φωνη εξ ουρανου εγενετο· ισχυε, πολυκαρπε, και ανδριζου. και τον μεν ειποντα ουδεισ ειδεν, την δε φωνην των ημετερων οι παροντεσ ηκουσαν. και λοιπον προσαχθεντοσ αυτου, θορυβοσ ην μεγασ ακουσαντων, οτι πολυκαρποσ συνειληπται.
9.2 προσαχθεντα ουν αυτον ανηρωτα ο ανθυπατοσ, ει αυτοσ ειη πολυκαρποσ. του δε ομολογουντοσ, επειθεν αρνεισθαι λεγων· αιδεσθητι σου την ηλικιαν, και ετερα τουτοισ ακολουθα, ωσ εθοσ αυτοισ λεγειν· ομοσον την καισαροσ τυχην, μετανοησον, ειπον· αιρε τουσ αθεουσ. ο δε πολυκαρποσ εμβριθει τω προσωπω εισ παντα τον οχλον τον εν τω σταδιω ανομων εθνων εμβλεψασ και επισεισασ αυτοισ την χειρα, στεναξασ τε και αναβλεψασ εισ τον ουρανον ειπεν· αιρε τουσ αθεουσ.
9.3 εγκειμενου δε του ανθυπατου και λεγοντοσ· ομοσον, και απολυω σε, λοιδορησον τον χριστον, εφη ο πολυκαρποσ· ογδοηκοντα και εξ ετη δουλευω αυτω, και ουδεν με ηδικησεν· και πωσ δυναμαι βλασφημησαι τον βασιλεα μου τον σωσαντα με·
10.1 επιμενοντοσ δε παλιν αυτου και λεγοντοσ· ομοσον την καισαροσ τυχην, απεκρινατο· ει κενοδοξεισ, ινα ομοσω την καισαροσ τυχην, ωσ συ λεγεισ, προσποιει δε αγνοειν με, τισ ειμι, μετα παρρησιασ ακουε· χριστιανοσ ειμι. ει δε θελεισ τον του χριστιανισμου μαθειν λογον, δοσ ημεραν και ακουσον.
10.2 εφη ο ανθυπατοσ· πεισον τον δημον. ο δε πολυκαρποσ ειπεν· σε μεν καν λογου ηξιωσα· δεδιδαγμεθα γαρ αρχαισ και εξουσιαισ υπο του θεου τεταγμεναισ τιμην κατα το προσηκον, την μη βλαπτουσαν ημασ, απονεμειν· εκεινουσ δε ουχ ηγουμαι αξιουσ του απολογεισθαι αυτοισ.
11.1 ο δε ανθυπατοσ ειπεν· θηρια εχω, τουτοισ σε παραβαλω, εαν μη μετανοησησ. ο δε ειπεν· καλει, αμεταθετοσ γαρ ημιν η απο των κρειττονων επι τα χειρω μετανοια· καλον δε μετατιθεσθαι απο των χαλεπων επι τα δικαια.
11.2 ο δε παλιν προσ αυτον· πυρι σε ποιησω δαπανηθηναι, ει των θηριων καταφρονεισ, εαν μη μετανοησησ. ο δε πολυκαρποσ ειπεν· πυρ απειλεισ το προσ ωραν καιομενον και μετ’ ολιγον σβεννυμενον· αγνοεισ γαρ το τησ μελλουσησ κρισεωσ και αιωνιου κολασεωσ τοισ ασεβεσι τηρουμενον πυρ. αλλα τι βραδυνεισ· φερε, ο βουλει.
12.1 ταυτα δε και ετερα πλειονα λεγων θαρσουσ και χαρασ ενεπιμπλατο, και το προσωπον αυτου χαριτοσ επληρουτο, ωστε ου μονον μη συμπεσειν ταραχθεντα υπο των λεγομενων προσ αυτον, αλλα τουναντιον τον ανθυπατον εκστηναι, πεμψαι τε τον εαυτου κηρυκα εν μεσω του σταδιου κηρυξαι τρισ· πολυκαρποσ ωμολογησεν εαυτον χριστιανον ειναι.
12.2 τουτου λεχθεντοσ υπο του κηρυκοσ, απαν το πληθοσ εθνων τε και ιουδαιων των την σμυρναν κατοικουντων ακατασχετω θυμω και μεγαλη φωνη επεβοα· ουτοσ εστιν ο τησ ασιασ διδασκαλοσ, ο πατηρ των χριστιανων, ο των ημετερων θεων καθαιρετησ, ο πολλουσ διδασκων μη θυειν μηδε προσκυνειν. ταυτα λεγοντεσ επεβοων και ηρωτων τον ασιαρχην φιλιππον, ινα επαφη τω πολυκαρπω λεοντα. ο δε εφη, μη ειναι εξον αυτω, επειδη πεπληρωκει τα κυνηγεσια.
12.3 τοτε εδοξεν αυτοισ ομοθυμαδον επιβοησαι, ωστε τον πολυκαρπον ζωντα κατακαυσαι. εδει γαρ το τησ φανερωθεισησ αυτω επι του προσκεφαλαιου οπτασιασ πληρωθηναι, οτε ιδων αυτο καιομενον προσευχομενοσ ειπεν επιστραφεισ τοισ συν αυτω πιστοισ προφητικωσ· δει με ζωντα καηναι.
13.1 ταυτα ουν μετα τοσουτου ταχουσ εγενετο, θαττον η ελεγετο, των οχλων παραχρημα συναγοντων εκ τε των εργαστηριων και βαλανειων ξυλα και φρυγανα, μαλιστα ιουδαιων προθυμωσ, ωσ εθοσ αυτοισ, εισ ταυτα υπουργουντων.
13.2 οτε δε η πυρκαια ητοιμασθη, αποθεμενοσ εαυτω παντα τα ιματια και λυσασ την ζωνην επειρατο και υπολυειν εαυτον, μη προτερον τουτο ποιων δια το αει εκαστον των πιστων σπουδαζειν, οστισ ταχιον του χρωτοσ αυτου αψηται· παντι γαρ καλω αγαθησ ενεκεν πολιτειασ και προ τησ μαρτυριασ εκεκοσμητο.
13.3 ευθεωσ ουν αυτω περιετιθετο τα προσ την πυραν ηρμοσμενα οργανα. μελλοντων δε αυτων και προσηλουν, ειπεν· αφετε με ουτωσ· ο γαρ δουσ υπομειναι το πυρ δωσει χωρισ τησ υμετερασ εκ των ηλων ασφαλειασ ασκυλτον επιμειναι τη πυρα.
14.1 οι δε ου καθηλωσαν μεν, προσεδησαν δε αυτον. ο δε οπισω τασ χειρασ ποιησασ και προσδεθεισ, ωσπερ κριοσ επισημοσ εκ μεγαλου ποιμνιου εισ προσφοραν, ολοκαυτωμα δεκτον τω θεω ητοιμασμενον, αναβλεψασ εισ τον ουρανον ειπεν· κυριε ο θεοσ ο παντοκρατωρ, ο του αγαπητου και ευλογητου παιδοσ σου ιησου χριστου πατηρ, δι’ ου την περι σου επιγνωσιν ειληφαμεν, ο θεοσ αγγελων και δυναμεων και πασησ τησ κτισεωσ παντοσ τε του γενουσ των δικαιων, οι ζωσιν ενωπιον σου·
14.2 ευλογω σε, οτι ηξιωσασ με τησ ημερασ και ωρασ ταυτησ, του λαβειν με μεροσ εν αριθμω των μαρτυρων εν τω ποτηριω του χριστου σου εισ αναστασιν ζωησ αιωνιου ψυχησ τε και σωματοσ εν αφθαρσια πνευματοσ αγιου· εν οισ προσδεχθειην ενωπιον σου σημερον εν θυσια πιονι και προσδεκτη, καθωσ προητοιμασασ και προεφανερωσασ και επληρωσασ, ο αψευδησ και αληθινοσ θεοσ.
14.3 δια τουτο και περι παντων σε αινω, σε ευλογω, σε δοξαζω δια του αιωνιου και επουρανιου αρχιερεωσ ιησου χριστου, αγαπητου σου παιδοσ, δι’ ου σοι συν αυτω και πνευματι αγιω δοξα και νυν και εισ τουσ μελλοντασ αιωνασ. αμην.
15.1 αναπεμψαντοσ δε αυτου το αμην και πληρωσαντοσ την ευχην, οι του πυροσ ανθρωποι εξηψαν το πυρ. μεγαλησ δε εκλαμψασησ φλογοσ, θαυμα ειδομεν, οισ ιδειν εδοθη· οι και ετηρηθημεν εισ το αναγγειλαι τοισ λοιποισ τα γενομενα.
15.2 το γαρ πυρ καμαρασ ειδοσ ποιησαν, ωσπερ οθονη πλοιου υπο πνευματοσ πληρουμενη, κυκλω περιετειχισεν το σωμα του μαρτυροσ· και ην μεσον ουχ ωσ σαρξ καιομενη, αλλ’ ωσ αρτοσ οπτωμενοσ η ωσ χρυσοσ και αργυροσ εν καμινω πυρουμενοσ. και γαρ ευωδιασ τοσαυτησ αντελαβομεθα, ωσ λιβανωτου πνεοντοσ η αλλου τινοσ των τιμιων αρωματων.
16.1 περασ γουν ιδοντεσ οι ανομοι μη δυναμενον αυτου το σωμα υπο του πυροσ δαπανηθηναι, εκελευσαν προσελθοντα αυτω κομφεκτορα παραβυσαι ξιφιδιον. και τουτο ποιησαντοσ, εξηλθεν περιστερα και πληθοσ αιματοσ, ωστε κατασβεσαι το πυρ και θαυμασαι παντα τον οχλον, ει τοσαυτη τισ διαφορα μεταξυ των τε απιστων και των εκλεκτων·
16.2 ων εισ και ουτοσ γεγονει ο θαυμασιωτατοσ μαρτυσ πολυκαρποσ, εν τοισ καθ’ ημασ χρονοισ διδασκαλοσ αποστολικοσ και προφητικοσ γενομενοσ, επισκοποσ τησ εν σμυρνη καθολικησ εκκλησιασ. παν γαρ ρημα, ο αφηκεν εκ του στοματοσ αυτου, και ετελειωθη και τελειωθησεται.
17.1 ο δε αντιζηλοσ και βασκανοσ και πονηροσ, ο αντικειμενοσ τω γενει των δικαιων, ιδων το τε μεγεθοσ αυτου τησ μαρτυριασ και την απ’ αρχησ ανεπιληπτον πολιτειαν, εστεφανωμενον τε τον τησ αφθαρσιασ στεφανον και βραβειον αναντιρρητον απενηνεγμενον, επετηδευσεν, ωσ μηδε το σωματιον αυτου υφ’ ημων ληφθηναι, καιπερ πολλων επιθυμουντων τουτο ποιησαι και κοινωνησαι τω αγιω αυτου σαρκιω.
17.2 υπεβαλεν γουν νικητην τον του ηρωδου πατερα, αδελφον δε αλκησ, εντυχειν τω αρχοντι, ωστε μη δουναι αυτου το σωμα· μη, φησιν, αφεντεσ τον εσταυρωμενον τουτον αρξωνται σεβεσθαι. και ταυτα ειπον υποβαλλοντων και ενισχυοντων των ιουδαιων, οι και ετηρησαν, μελλοντων ημων εκ του πυροσ αυτον λαμβανειν· αγνοουντεσ, οτι ουτε τον χριστον ποτε καταλιπειν δυνησομεθα, τον υπερ τησ του παντοσ κοσμου των σωζομενων σωτηριασ παθοντα αμωμον υπερ αμαρτωλων, ουτε ετερον τινα σεβεσθαι.
17.3 τουτον μεν γαρ υιον οντα του θεου προσκυνουμεν, τουσ δε μαρτυρασ ωσ μαθητασ και μιμητασ του κυριου αγαπωμεν αξιωσ ενεκα ευνοιασ ανυπερβλητου τησ εισ τον ιδιον βασιλεα και διδασκαλον· ων γενοιτο και ημασ κοινωνουσ τε και συμμαθητασ γενεσθαι.
18.1 ιδων ουν ο κεντυριων την των ιουδαιων γενομενην φιλονεικιαν, θεισ αυτον εν μεσω, ωσ εθοσ αυτοισ, εκαυσεν.
18.2 ουτωσ τε ημεισ υστερον ανελομενοι τα τιμιωτερα λιθων πολυτελων και δοκιμωτερα υπερ χρυσιον οστα αυτου απεθεμεθα, οπου και ακολουθον ην.
18.3 ενθα ωσ δυνατον ημιν συναγομενοισ εν αγαλλιασει και χαρα παρεξει ο κυριοσ επιτελειν την του μαρτυριου αυτου ημεραν γενεθλιον, εισ τε την των προηθληκοτων μνημην και των μελλοντων ασκησιν τε και ετοιμασιαν.
19.1 τοιαυτα τα κατα τον μακαριον πολυκαρπον, οσ συν τοισ απο φιλαδελφιασ δωδεκατοσ εν σμυρνη μαρτυρησασ, μονοσ υπο παντων μαλλον μνημονευεται, ωστε και υπο των εθνων εν παντι τοπω λαλεισθαι· ου μονον διδασκαλοσ γενομενοσ επισημοσ, αλλα και μαρτυσ εξοχοσ, ου το μαρτυριον παντεσ επιθυμουσιν μιμεισθαι κατα το ευαγγελιον χριστου γενομενον.
19.2 δια τησ υπομονησ καταγωνισαμενοσ τον αδικον αρχοντα και ουτωσ τον τησ αφθαρσιασ στεφανον απολαβων, συν τοισ αποστολοισ και πασιν δικαιοισ αγαλλιωμενοσ δοξαζει τον θεον και πατερα παντοκρατορα και ευλογει τον κυριον ημων ιησουν χριστον, τον σωτηρα των ψυχων ημων και κυβερνητην των σωματων ημων και ποιμενα τησ κατα την οικουμενην καθολικησ εκκλησιασ.
20.1 υμεισ μεν ουν ηξιωσατε δια πλειονων δηλωθηναι υμιν τα γενομενα, ημεισ δε κατα το παρον επι κεφαλαιω μεμηνυκαμεν δια του αδελφου ημων μαρκιωνοσ. μαθοντεσ ουν ταυτα και τοισ επεκεινα αδελφοισ την επιστολην διαπεμψασθε, ινα και εκεινοι δοξαζωσιν τον κυριον τον εκλογασ ποιουντα απο των ιδιων δουλων.
20.2 τω δε δυναμενω παντασ ημασ εισαγαγειν εν τη αυτου χαριτι και δωρεα εισ την επουρανιον αυτου βασιλειαν δια του μονογενουσ παιδοσ αυτου ιησου χριστου, δοξα, τιμη, κρατοσ, μεγαλωσυνη εισ τουσ αιωνασ. προσαγορευετε παντασ τουσ αγιουσ. υμασ οι συν ημιν προσαγορευουσιν και ευαρεστοσ ο γραψασ πανοικει.
21.1 μαρτυρει δε ο μακαριοσ πολυκαρποσ μηνοσ ξανθικου δευτερα ισταμενου, προ επτα καλανδων μαρτιων, σαββατω μεγαλω, ωρα ογδοη. συνεληφθη δε υπο ηρωδου επι αρχιερεωσ φιλιππου τραλλιανου, ανθυπατευοντοσ στατιου κοδρατου, βασιλευοντοσ δε εισ τουσ αιωνασ ιησου χριστου· ω η δοξα, τιμη, μεγαλωσυνη, θρονοσ αιωνιοσ απο γενεασ εισ γενεαν. αμην.
22.1 ερρωσθαι υμασ ευχομεθα, αδελφοι, στοιχουντασ τω κατα το ευαγγελιον λογω ιησου χριστου, μεθ’ ου δοξα τω θεω και πατρι και αγιω πνευματι, επι σωτηρια τη των αγιων εκλεκτων, καθωσ εμαρτυρησεν ο μακαριοσ πολυκαρποσ, ου γενοιτο εν τη βασιλεια ιησου χριστου προσ τα ιχνη ευρεθηναι ημασ.
22.2 ταυτα μετεγραψατο μεν γαιοσ εκ των ειρηναιου, μαθητου του πολυκαρπου, οσ και συνεπολιτευσατο τω ειρηναιω. εγω δε σωκρατησ εν κορινθω εκ των γαιου αντιγραφων εγραψα. η χαρισ μετα παντων.
22.3 εγω δε παλιν πιονιοσ εκ του προγεγραμμενου εγραψα αναζητησασ αυτα, κατα αποκαλυψιν φανερωσαντοσ μοι του μακαριου πολυκαρπου, καθωσ δηλωσω εν τω καθεξησ, συναγαγων αυτα ηδη σχεδον εκ του χρονου κεκμηκοτα, ινα καμε συναγαγη ο κυριοσ ιησουσ χριστοσ μετα των εκλεκτων αυτου εισ την ουρανιον βασιλειαν αυτου, ω η δοξα συν τω πατρι και αγιω πνευματι εισ τουσ αιωνασ των αιωνων. αμην.
EP.0 EP͵LOGUS AL͵US E COD͵CE OSQU͵E¯S͵ DESC⳨͵PTUS
EP.1 ταυτα μετεγραψατο μεν γαιοσ εκ των ειρηναιου συγγραμματων, οσ και συνεπολιτευσατο τω ειρηναιω, μαθητη γεγονοτι του αγιου πολυκαρπου.
EP.2 ουτοσ γαρ ο ειρηναιοσ, κατα τον καιρον του μαρτυριου του επισκοπου πολυκαρπου γενομενοσ εν ρωμη, πολλουσ εδιδαξεν· ου και πολλα συγγραμματα καλλιστα και ορθοτατα φερεται, εν οισ μεμνηται πολυκαρπου, οτι παρ’ αυτου εμαθεν, ικανωσ τε πασαν αιρεσιν ηλεγξεν και τον εκκλησιαστικον κανονα και καθολικον, ωσ παρελαβεν παρα του αγιου, και παρεδωκεν.
EP.3 λεγει δε και τουτο· οτι συναντησαντοσ ποτε τω αγιω πολυκαρπω μαρκιωνοσ, αφ’ ου οι λεγομενοι μαρκιωνισται, και ειποντοσ· επιγινωσκε ημασ, πολυκαρπε, ειπεν αυτοσ τω μαρκιωνι· επιγινωσκω, επιγινωσκω τον πρωτοτοκον του σατανα.
EP.4 και τουτο δε φερεται εν τοισ του ειρηναιου συγγραμμασιν, οτι η ημερα και ωρα εν σμυρνη εμαρτυρησεν ο πολυκαρποσ, ηκουσεν φωνην εν τη ρωμαιων πολει υπαρχων ο ειρηναιοσ ωσ σαλπιγγοσ λεγουσησ· πολυκαρποσ εμαρτυρησεν.
EP.5 εκ τουτων ουν, ωσ προλελεκται, των του ειρηναιου συγγραμματων γαιοσ μετεγραψατο, εκ δε των γαιου αντιγραφων ισοκρατησ εν κορινθω. εγω δε παλιν πιονιοσ εκ των ισοκρατουσ αντιγραφων εγραψα κατα αποκαλυψιν του αγιου πολυκαρπου ζητησασ αυτα, συναγαγων αυτα ηδη σχεδον εκ του χρονου κεκμηκοτα, ινα καμε συναγαγη ο κυριοσ ιησουσ χριστοσ μετα των εκλεκτων αυτου εισ την επουρανιον αυτου βασιλειαν· ω η δοξα συν τω πατρι και τω υιω και τω αγιω πνευματι εισ τουσ αιωνασ των αιωνων. αμην.
