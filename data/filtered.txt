1.1 αδελφοι, ουτωσ δει ημασ φρονειν περι ιησου χριστου, ωσ περι θεου, ωσ περι κριτου ζωντων και νεκρων· και ου δει ημασ μικρα φρονειν περι τησ σωτηριασ ημων.
1.2 εν τω γαρ φρονειν ημασ μικρα περι αυτου, μικρα και ελπιζομεν λαβειν· και οι ακουοντεσ ωσ περι μικρων αμαρτανουσιν, και ημεισ αμαρτανομεν ουκ ειδοτεσ, ποθεν εκληθημεν και υπο τινοσ και εισ ον τοπον, και οσα υπεμεινεν ιησουσ χριστοσ παθειν ενεκα ημων.
1.3 τινα ουν ημεισ αυτω δωσομεν αντιμισθιαν, η τινα καρπον αξιον ου ημιν αυτοσ εδωκεν· ποσα δε αυτω οφειλομεν οσια·
1.4 το φωσ γαρ ημιν εχαρισατο, ωσ πατηρ υιουσ ημασ προσηγορευσεν, απολλυμενουσ ημασ εσωσεν.
1.5 ποιον ουν αινον αυτω δωσομεν η μισθον αντιμισθιασ ων ελαβομεν·
1.6 πηροι οντεσ τη διανοια, προσκυνουντεσ λιθουσ και ξυλα και χρυσον και αργυρον και χαλκον, εργα ανθρωπων· και ο βιοσ ημων ολοσ αλλο ουδεν ην ει μη θανατοσ. αμαυρωσιν ουν περικειμενοι και τοιαυτησ αχλυοσ γεμοντεσ εν τη ορασει, ανεβλεψαμεν αποθεμενοι εκεινο ο περικειμεθα νεφοσ τη αυτου θελησει.
1.7 ηλεησεν γαρ ημασ και σπλαγχνισθεισ εσωσεν, θεασαμενοσ εν ημιν πολλην πλανην και απωλειαν, και μηδεμιαν ελπιδα εχοντασ σωτηριασ, ει μη την παρ’ αυτου.
1.8 εκαλεσεν γαρ ημασ ουκ οντασ και ηθελησεν εκ μη οντοσ ειναι ημασ.
2.1 ευφρανθητι, στειρα η ου τικτουσα, ρηξον και βοησον, η ουκ ωδινουσα, οτι πολλα τα τεκνα τησ ερημου μαλλον η τησ εχουσησ τον ανδρα. ο ειπεν· ευφρανθητι, στειρα η ου τικτουσα, ημασ ειπεν· στειρα γαρ ην η εκκλησια ημων προ του δοθηναι αυτη τεκνα.
2.2 ο δε ειπεν· βοησον, η ουκ ωδινουσα, τουτο λεγει· τασ προσευχασ ημων απλωσ αναφερειν προσ τον θεον, μη ωσ αι ωδινουσαι εγκακωμεν,
2.3 ο δε ειπεν· οτι πολλα τα τεκνα τησ ερημου μαλλον η τησ εχουσησ τον ανδρα· επει ερημοσ εδοκει ειναι απο του θεου ο λαοσ ημων, νυνι δε πιστευσαντεσ πλειονεσ εγενομεθα των δοκουντων εχειν θεον.
2.4 και ετερα δε γραφη λεγει, οτι ουκ ηλθον καλεσαι δικαιουσ, αλλα αμαρτωλουσ·
2.5 τουτο λεγει, οτι δει τουσ απολλυμενουσ σωζειν.
2.6 εκεινο γαρ εστιν μεγα και θαυμαστον ου τα εστωτα στηριζειν, αλλα τα πιπτοντα.
2.7 ουτωσ και ο χριστοσ ηθελησεν σωσαι τα απολλυμενα, και εσωσεν πολλουσ, ελθων και καλεσασ ημασ ηδη απολλυμενουσ.
3.1 τοσουτον ουν ελεοσ ποιησαντοσ αυτου εισ ημασ, πρωτον μεν, οτι ημεισ οι ζωντεσ τοισ νεκροισ θεοισ ου θυομεν και ου προσκυνουμεν αυτοισ, αλλα εγνωμεν δι’ αυτου τον πατερα τησ αληθειασ· τισ η γνωσισ η προσ αυτον, η το μη αρνεισθαι δι’ ου εγνωμεν αυτον·
3.2 λεγει δε και αυτοσ· τον ομολογησαντα με ενωπιον των ανθρωπων, ομολογησω αυτον ενωπιον του πατροσ μου.
3.3 ουτοσ ουν εστιν ο μισθοσ ημων, εαν ουν ομολογησωμεν δι’ ου εσωθημεν.
3.4 εν τινι δε αυτον ομολογουμεν· εν τω ποιειν α λεγει και μη παρακουειν αυτου των εντολων, και μη μονον χειλεσιν αυτον τιμαν, αλλα εξ ολησ καρδιασ και εξ ολησ τησ διανοιασ.
3.5 λεγει δε και εν τω ησαια· ο λαοσ ουτοσ τοισ χειλεσιν με τιμα, η δε καρδια αυτων πορρω απεστιν απ’ εμου.
4.1 μη μονον ουν αυτον καλωμεν κυριον· ου γαρ τουτο σωσει ημασ.
4.2 λεγει γαρ· ου πασ ο λεγων μοι· κυριε, κυριε, σωθησεται, αλλ’ ο ποιων την δικαιοσυνην.
4.3 ωστε ουν, αδελφοι, εν τοισ εργοισ αυτον ομολογωμεν, εν τω αγαπαν εαυτουσ, εν τω μη μοιχασθαι μηδε καταλαλειν αλληλων μηδε ζηλουν, αλλ’ εγκρατεισ ειναι, ελεημονασ, αγαθουσ· και συμπασχειν αλληλοισ οφειλομεν, και μη φιλαργυρειν. εν τουτοισ τοισ εργοισ ομολογωμεν αυτον και μη εν τοισ εναντιοισ·
4.4 και ου δει ημασ φοβεισθαι τουσ ανθρωπουσ μαλλον, αλλα τον θεον.
4.5 δια τουτο, ταυτα υμων πρασσοντων, ειπεν ο κυριοσ· εαν ητε μετ’ εμου συνηγμενοι εν τω κολπω μου και μη ποιητε τασ εντολασ μου, αποβαλω υμασ και ερω υμιν· υπαγετε απ’ εμου, ουκ οιδα υμασ, ποθεν εστε, εργαται ανομιασ.
5.1 οθεν, αδελφοι, καταλειψαντεσ την παροικιαν του κοσμου τουτου ποιησωμεν το θελημα του καλεσαντοσ ημασ, και μη φοβηθωμεν εξελθειν εκ του κοσμου τουτου.
5.2 λεγει γαρ ο κυριοσ εσεσθε ωσ αρνια εν μεσω λυκων.
5.3 αποκριθεισ δε ο πετροσ αυτω λεγει· εαν ουν διασπαραξωσιν οι λυκοι τα αρνια·
5.4 ειπεν ο ιησουσ τω πετρω· μη φοβεισθωσαν τα αρνια τουσ λυκουσ μετα το αποθανειν αυτα· και υμεισ μη φοβεισθε τουσ αποκτεννοντασ υμασ και μηδεν υμιν δυναμενουσ ποιειν, αλλα φοβεισθε τον μετα το αποθανειν υμασ εχοντα εξουσιαν ψυχησ και σωματοσ του βαλειν εισ γεενναν πυροσ.
5.5 και γινωσκετε, αδελφοι, οτι η επιδημια η εν τω κοσμω τουτω τησ σαρκοσ ταυτησ μικρα εστιν και ολιγοχρονιοσ, η δε επαγγελια του χριστου μεγαλη και θαυμαστη εστιν, και αναπαυσισ τησ μελλουσησ βασιλειασ και ζωησ αιωνιου.
5.6 τι ουν εστιν ποιησαντασ επιτυχειν αυτων, ει μη το οσιωσ και δικαιωσ αναστρεφεσθαι και τα κοσμικα ταυτα ωσ αλλοτρια ηγεισθαι και μη επιθυμειν αυτων·
5.7 εν γαρ τω επιθυμειν ημασ κτησασθαι ταυτα αποπιπτομεν τησ οδου τησ δικαιασ.
6.1 λεγει δε ο κυριοσ· ουδεισ οικετησ δυναται δυσι κυριοισ δουλευειν. εαν ημεισ θελωμεν και θεω δουλευειν και μαμωνα, ασυμφορον ημιν εστιν.
6.2 τι γαρ το οφελοσ, εαν τισ τον κοσμον ολον κερδηση, την δε ψυχην ζημιωθη·
6.3 εστιν δε ουτοσ ο αιων και ο μελλων δυο εχθροι.
6.4 ουτοσ λεγει μοιχειαν και φθοραν και φιλαργυριαν και απατην, εκεινοσ δε τουτοισ αποτασσεται.
6.5 ου δυναμεθα ουν των δυο φιλοι ειναι· δει δε ημασ τουτω αποταξαμενουσ εκεινω χρασθαι.
6.6 οιομεθα οτι βελτιον εστιν τα ενθαδε μισησαι, οτι μικρα και ολιγοχρονια και φθαρτα, εκεινα δε αγαπησαι, τα αγαθα τα αφθαρτα.
6.7 ποιουντεσ γαρ το θελημα του χριστου ευρησομεν αναπαυσιν· ει δε μηγε, ουδεν ημασ ρυσεται εκ τησ αιωνιου κολασεωσ, εαν παρακουσωμεν των εντολων αυτου.
6.8 λεγει δε και η γραφη εν τω ιεζεκιηλ, οτι εαν αναστη νωε και ιωβ και δανιηλ, ου ρυσονται τα τεκνα αυτων εν τη αιχμαλωσια.
6.9 ει δε και οι τοιουτοι δικαιοι ου δυνανται ταισ εαυτων δικαιοσυναισ ρυσασθαι τα τεκνα αυτων, ημεισ, εαν μη τηρησωμεν το βαπτισμα αγνον και αμιαντον, ποια πεποιθησει εισελευσομεθα εισ το βασιλειον του θεου· η τισ ημων παρακλητοσ εσται, εαν μη ευρεθωμεν εργα εχοντεσ οσια και δικαια·
7.1 ωστε ουν, αδελφοι μου, αγωνισωμεθα ειδοτεσ, οτι εν χερσιν ο αγων και οτι εισ τουσ φθαρτουσ αγωνασ καταπλεουσιν πολλοι, αλλ’ ου παντεσ στεφανουνται, ει μη οι πολλα κοπιασαντεσ και καλωσ αγωνισαμενοι.
7.2 ημεισ ουν αγωνισωμεθα, ινα παντεσ στεφανωθωμεν.
7.3 ωστε θεωμεν την οδον την ευθειαν, αγωνα τον αφθαρτον, και πολλοι εισ αυτον καταπλευσωμεν και αγωνισωμεθα, ινα και στεφανωθωμεν· και ει μη δυναμεθα παντεσ στεφανωθηναι, καν εγγυσ του στεφανου γενωμεθα.
7.4 ειδεναι ημασ δει, οτι ο τον φθαρτον αγωνα αγωνιζομενοσ, εαν ευρεθη φθειρων, μαστιγωθεισ αιρεται και εξω βαλλεται του σταδιου.
7.5 τι δοκειτε· ο τον τησ αφθαρσιασ αγωνα φθειρασ τι παθειται·
7.6 των γαρ μη τηρησαντων, φησιν, την σφραγιδα ο σκωληξ αυτων ου τελευτησει και το πυρ αυτων ου σβεσθησεται, και εσονται εισ ορασιν παση σαρκι.
8.1 ωσ ουν εσμεν επι γησ, μετανοησωμεν.
8.2 πηλοσ γαρ εσμεν εισ την χειρα του τεχνιτου· ον τροπον γαρ ο κεραμευσ, εαν ποιη σκευοσ και εν ταισ χερσιν αυτου διαστραφη η συντριβη, παλιν αυτο αναπλασσει, εαν δε προφθαση εισ την καμινον του πυροσ αυτο βαλειν, ουκετι βοηθησει αυτω· ουτωσ και ημεισ, εωσ εσμεν εν τουτω τω κοσμω, εν τη σαρκι α επραξαμεν πονηρα μετανοησωμεν εξ ολησ τησ καρδιασ, ινα σωθωμεν υπο του κυριου, εωσ εχομεν καιρον μετανοιασ.
8.3 μετα γαρ το εξελθειν ημασ εκ του κοσμου ουκετι δυναμεθα εκει εξομολογησασθαι η μετανοειν ετι.
8.4 ωστε, αδελφοι, ποιησαντεσ το θελημα του πατροσ και την σαρκα αγνην τηρησαντεσ και τασ εντολασ του κυριου φυλαξαντεσ ληψομεθα ζωην αιωνιον.
8.5 λεγει γαρ ο κυριοσ εν τω ευαγγελιω· ει το μικρον ουκ ετηρησατε, το μεγα τισ υμιν δωσει· λεγω γαρ υμιν, οτι ο πιστοσ εν ελαχιστω και εν πολλω πιστοσ εστιν.
8.6 αρα ουν τουτο λεγει· τηρησατε την σαρκα αγνην και την σφραγιδα ασπιλον, ινα την αιωνιον ζωην απολαβωμεν.
9.1 και μη λεγετω τισ υμων, οτι αυτη η σαρξ ου κρινεται ουδε ανισταται.
9.2 γνωτε· εν τινι εσωθητε, εν τινι ανεβλεψατε, ει μη εν τη σαρκι ταυτη οντεσ·
9.3 δει ουν ημασ ωσ ναον θεου φυλασσειν την σαρκα·
9.4 ον τροπον γαρ εν τη σαρκι εκληθητε, και εν τη σαρκι ελευσεσθε.
9.5 ει χριστοσ, ο κυριοσ ο σωσασ ημασ, ων μεν το πρωτον πνευμα, εγενετο σαρξ και ουτωσ ημασ εκαλεσεν· ουτωσ και ημεισ εν ταυτη τη σαρκι αποληψομεθα τον μισθον.
9.6 αγαπωμεν ουν αλληλουσ, οπωσ ελθωμεν παντεσ εισ την βασιλειαν του θεου.
9.7 ωσ εχομεν καιρον του ιαθηναι, επιδωμεν εαυτουσ τω θεραπευοντι θεω, αντιμισθιαν αυτω διδοντεσ.
9.8 ποιαν· το μετανοησαι εξ ειλικρινουσ καρδιασ.
9.9 προγνωστησ γαρ εστιν των παντων και ειδωσ ημων τα εν καρδια.
9.10 δωμεν ουν αυτω αινον, μη απο στοματοσ μονον, αλλα και απο καρδιασ, ινα ημασ προσδεξηται ωσ υιουσ.
9.11 και γαρ ειπεν ο κυριοσ· αδελφοι μου ουτοι εισιν οι ποιουντεσ το θελημα του πατροσ μου.
10.1 ωστε, αδελφοι μου, ποιησωμεν το θελημα του πατροσ του καλεσαντοσ ημασ, ινα ζησωμεν, και διωξωμεν μαλλον την αρετην, την δε κακιαν καταλειψωμεν ωσ προοδοιπορον των αμαρτιων ημων, και φυγωμεν την ασεβειαν, μη ημασ καταλαβη κακα.
10.2 εαν γαρ σπουδασωμεν αγαθοποιειν, διωξεται ημασ ειρηνη.
10.3 δια ταυτην γαρ την αιτιαν ουκ εστιν ευρειν ανθρωπον, οιτινεσ παραγουσι φοβουσ ανθρωπινουσ, προηρημενοι μαλλον την ενθαδε απολαυσιν η την μελλουσαν επαγγελιαν.
10.4 αγνοουσιν γαρ ηλικην εχει βασανον η ενθαδε απολαυσισ, και οιαν τρυφην εχει η μελλουσα επαγγελια.
10.5 και ει μεν αυτοι μονοι ταυτα επρασσον, ανεκτον ην· νυν δε επιμενουσιν κακοδιδασκαλουντεσ τασ αναιτιουσ ψυχασ, ουκ ειδοτεσ, οτι δισσην εξουσιν την κρισιν, αυτοι τε και οι ακουοντεσ αυτων.
11.1 ημεισ ουν εν καθαρα καρδια δουλευσωμεν τω θεω, και εσομεθα δικαιοι· εαν δε μη δουλευσωμεν δια το μη πιστευειν ημασ τη επαγγελια του θεου, ταλαιπωροι εσομεθα.
11.2 λεγει γαρ και ο προφητικοσ λογοσ· ταλαιπωροι εισιν οι διψυχοι, οι δισταζοντεσ τη καρδια, οι λεγοντεσ· ταυτα παλαι ηκουσαμεν και επι των πατερων ημων, ημεισ δε ημεραν εξ ημερασ προσδεχομενοι ουδεν τουτων εωρακαμεν.
11.3 ανοητοι, συμβαλετε εαυτουσ ξυλω· λαβετε αμπελον· πρωτον μεν φυλλοροει, ειτα βλαστοσ γινεται, μετα ταυτα ομφαξ, ειτα σταφυλη παρεστηκυια.
11.4 ουτωσ και ο λαοσ μου ακαταστασιασ και θλιψεισ εσχεν· επειτα αποληψεται τα αγαθα.
11.5 ωστε, αδελφοι μου, μη διψυχωμεν, αλλα ελπισαντεσ υπομεινωμεν, ινα και τον μισθον κομισωμεθα.
11.6 πιστοσ γαρ εστιν ο επαγγειλαμενοσ τασ αντιμισθιασ αποδιδοναι εκαστω των εργων αυτου.
11.7 εαν ουν ποιησωμεν την δικαιοσυνην εναντιον του θεου, εισηξομεν εισ την βασιλειαν αυτου και ληψομεθα τασ επαγγελιασ, ασ ουσ ουκ ηκουσεν ουδε οφθαλμοσ ειδεν, ουδε επι καρδιαν ανθρωπου ανεβη.
12.1 εκδεχωμεθα ουν καθ’ ωραν την βασιλειαν του θεου εν αγαπη και δικαιοσυνη, επειδη ουκ οιδαμεν την ημεραν τησ επιφανειασ του θεου.
12.2 επερωτηθεισ γαρ αυτοσ ο κυριοσ υπο τινοσ, ποτε ηξει αυτου η βασιλεια, ειπεν· οταν εσται τα δυο εν, και το εξω ωσ το εσω, και το αρσεν μετα τησ θηλειασ ουτε αρσεν ουτε θηλυ.
12.3 τα δυο δε εν εστιν, οταν λαλωμεν εαυτοισ αληθειαν και εν δυσι σωμασιν ανυποκριτωσ ειη μια ψυχη.
12.4 και το εξω ωσ το εσω, τουτο λεγει· την ψυχην λεγει το εσω, το δε εξω το σωμα λεγει. ον τροπον ουν σου το σωμα φαινεται, ουτωσ και η ψυχη σου δηλοσ εστω εν τοισ καλοισ εργοισ.
12.5 και το αρσεν μετα τησ θηλειασ, ουτε αρσεν ουτε θηλυ, τουτο λεγει· ινα αδελφοσ ιδων αδελφην ουδεν φρονη περι αυτησ θηλυκον, μηδε φρονη τι περι αυτου αρσενικον.
12.6 ταυτα υμων ποιουντων, φησιν, ελευσεται η βασιλεια του πατροσ μου.
13.1 αδελφοι ουν, ηδη ποτε μετανοησωμεν, νηψωμεν επι το αγαθον· μεστοι γαρ εσμεν πολλησ ανοιασ και πονηριασ. εξαλειψωμεν αφ’ ημων τα προτερα αμαρτηματα και μετανοησαντεσ εκ ψυχησ σωθωμεν, και μη γινωμεθα ανθρωπαρεσκοι μηδε θελωμεν μονον εαυτοισ αρεσκειν, αλλα και τοισ εξω ανθρωποισ επι τη δικαιοσυνη, ινα το ονομα δι’ ημασ μη βλασφημηται.
13.2 λεγει γαρ ο κυριοσ· δια παντοσ το ονομα μου βλασφημειται εν πασιν τοισ εθνεσιν, και παλιν· ουαι δι’ ον βλασφημειται το ονομα μου. εν τινι βλασφημειται· εν τω μη ποιειν υμασ α βουλομαι.
13.3 τα εθνη γαρ ακουοντα εκ του στοματοσ ημων τα λογια του θεου ωσ καλα και μεγαλα θαυμαζει· επειτα καταμαθοντα τα εργα ημων οτι ουκ εστιν αξια των ρηματων ων λεγομεν, ενθεν εισ βλασφημιαν τρεπονται, λεγοντεσ ειναι μυθον τινα και πλανην.
13.4 οταν γαρ ακουσωσιν παρ’ ημων, οτι λεγει ο θεοσ· ου χαρισ υμιν, ει αγαπατε τουσ αγαπωντασ υμασ, αλλα χαρισ υμιν, ει αγαπατε τουσ εχθρουσ και τουσ μισουντασ υμασ· ταυτα οταν ακουσωσιν, θαυμαζουσιν την υπερβολην τησ αγαθοτητοσ· οταν δε ιδωσιν, οτι ου μονον τουσ μισουντασ ουκ αγαπωμεν, αλλ’ οτι ουδε τουσ αγαπωντασ, καταγελωσιν ημων, και βλασφημειται το ονομα.
14.1 ωστε, αδελφοι, ποιουντεσ το θελημα του πατροσ ημων θεου εσομεθα εκ τησ εκκλησιασ τησ πρωτησ, τησ πνευματικησ, τησ προ ηλιου και σεληνησ εκτισμενησ. εαν δε μη ποιησωμεν το θελημα κυριου, εσομεθα εκ τησ γραφησ τησ λεγουσησ· εγενηθη ο οικοσ μου σπηλαιον ληστων. ωστε ουν αιρετισωμεθα απο τησ εκκλησιασ τησ ζωησ ειναι, ινα σωθωμεν.
14.2 ουκ οιομαι δε υμασ αγνοειν, οτι εκκλησια ζωσα σωμα εστιν χριστου· λεγει γαρ η γραφη· εποιησεν ο θεοσ τον ανθρωπον αρσεν και θηλυ· το αρσεν εστιν ο χριστοσ, το θηλυ η εκκλησια· και ετι τα βιβλια και οι αποστολοι την εκκλησιαν ου νυν ειναι λεγουσιν αλλα ανωθεν. ην γαρ πνευματικη, ωσ και ο ιησουσ ημων, εφανερωθη δε επ’ εσχατων των ημερων, ινα ημασ σωση.
14.3 η εκκλησια δε πνευματικη ουσα εφανερωθη εν τη σαρκι χριστου, δηλουσα ημιν, οτι εαν τισ ημων τηρηση αυτην εν τη σαρκι και μη φθειρη, αποληψεται αυτην εν τω πνευματι τω αγιω· η γαρ σαρξ αυτη αντιτυποσ εστιν του πνευματοσ· ουδεισ ουν το αντιτυπον φθειρασ το αυθεντικον μεταληψεται. αρα ουν τουτο λεγει, αδελφοι· τηρησατε την σαρκα, ινα του πνευματοσ μεταλαβητε.
14.4 ει δε λεγομεν ειναι την σαρκα την εκκλησιαν και το πνευμα χριστον, αρα ουν ο υβρισασ την σαρκα υβρισεν την εκκλησιαν. ο τοιουτοσ ουν ου μεταληψεται του πνευματοσ, ο εστιν ο χριστοσ.
14.5 τοσαυτην δυναται η σαρξ αυτη μεταλαβειν ζωην και αφθαρσιαν κολληθεντοσ αυτη του πνευματοσ του αγιου, ουτε εξειπειν τισ δυναται ουτε λαλησαι α ητοιμασεν ο κυριοσ τοισ εκλεκτοισ αυτου.
15.1 ουκ οιομαι δε, οτι μικραν συμβουλιαν εποιησαμην περι εγκρατειασ, ην ποιησασ τισ ου μετανοησει, αλλα και εαυτον σωσει καμε τον συμβουλευσαντα. μισθοσ γαρ ουκ εστιν μικροσ πλανωμενην ψυχην και απολλυμενην αποστρεψαι εισ το σωθηναι.
15.2 ταυτην γαρ εχομεν την αντιμισθιαν αποδουναι τω θεω τω κτισαντι ημασ, εαν ο λεγων και ακουων μετα πιστεωσ και αγαπησ και λεγη και ακουη.
15.3 εμμεινωμεν ουν εφ’ οισ επιστευσαμεν δικαιοι και οσιοι, ινα μετα παρρησιασ αιτωμεν τον θεον τον λεγοντα· ετι λαλουντοσ σου ερω· ιδου παρειμι.
15.4 τουτο γαρ το ρημα μεγαλησ εστιν επαγγελιασ σημειον· ετοιμοτερον γαρ εαυτον λεγει ο κυριοσ εισ το διδοναι του αιτουντοσ.
15.5 τοσαυτησ ουν χρηστοτητοσ μεταλαμβανοντεσ μη φθονησωμεν εαυτοισ τυχειν τοσουτων αγαθων. οσην γαρ ηδονην εχει τα ρηματα ταυτα τοισ ποιησασιν αυτα, τοσαυτην κατακρισιν εχει τοισ παρακουσασιν.
16.1 ωστε, αδελφοι, αφορμην λαβοντεσ ου μικραν εισ το μετανοησαι, καιρον εχοντεσ επιστρεψωμεν επι τον καλεσαντα ημασ θεον, εωσ ετι εχομεν τον παραδεχομενον ημασ.
16.2 εαν γαρ ταισ ηδυπαθειαισ ταυταισ αποταξωμεθα και την ψυχην ημων νικησωμεν εν τω μη ποιειν τασ επιθυμιασ αυτησ τασ πονηρασ, μεταληψομεθα του ελεουσ ιησου.
16.3 γινωσκετε δε, οτι ερχεται ηδη η ημερα τησ κρισεωσ ωσ κλιβανοσ καιομενοσ, και τακησονται τινεσ των ουρανων και πασα η γη ωσ μολιβοσ επι πυρι τηκομενοσ· και τοτε φανησεται τα κρυφια και φανερα εργα των ανθρωπων.
16.4 καλον ουν ελεημοσυνη ωσ μετανοια αμαρτιασ· κρεισσων νηστεια προσευχησ, ελεημοσυνη δε αμφοτερων· αγαπη δε καλυπτει πληθοσ αμαρτιων, προσευχη δε εκ καλησ συνειδησεωσ εκ θανατου ρυεται. μακαριοσ πασ ο ευρεθεισ εν τουτοισ πληρησ· ελεημοσυνη γαρ κουφισμα αμαρτιασ γινεται.
17.1 μετανοησωμεν ουν εξ ολησ καρδιασ, ινα μη τισ ημων παραποληται. ει γαρ εντολασ εχομεν ινα και τουτο πρασσωμεν, απο των ειδωλων αποσπαν και κατηχειν, ποσω μαλλον ψυχην ηδη γινωσκουσαν τον θεον ου δει απολλυσθαι·
17.2 συλλαβωμεν ουν εαυτοισ και τουσ ασθενουντασ αναγειν περι το αγαθον, οπωσ σωθωμεν απαντεσ και επιστρεψωμεν αλληλουσ και νουθετησωμεν.
17.3 και μη μονον αρτι δοκωμεν πιστευειν και προσεχειν εν τω νουθετεισθαι ημασ υπο των πρεσβυτερων, αλλα και οταν εισ οικον απαλλαγωμεν, μνημονευωμεν των του κυριου ενταλματων και μη αντιπαρελκωμεθα απο των κοσμικων επιθυμιων, αλλα πυκνοτερον προσερχομενοι πειρωμεθα προκοπτειν εν ταισ εντολαισ του κυριου, ινα παντεσ το αυτο φρονουντεσ συνηγμενοι ωμεν επι την ζωην·
17.4 ειπεν γαρ ο κυριοσ· ερχομαι συναγαγειν παντα τα εθνη, φυλασ και γλωσσασ· τουτο δε λεγει την ημεραν τησ επιφανειασ αυτου, οτε ελθων λυτρωσεται ημασ, εκαστον κατα τα εργα αυτου.
17.5 και οψονται την δοξαν αυτου και το κρατοσ οι απιστοι, και ξενισθησονται ιδοντεσ το βασιλειον του κοσμου εν τω ιησου, λεγοντεσ· ουαι ημιν, οτι συ ησ, και ουκ ηδειμεν και ουκ επιστευομεν και ουκ επειθομεθα τοισ πρεσβυτεροισ τοισ αναγγελλουσιν ημιν περι τησ σωτηριασ ημων. και ο σκωληξ αυτων ου τελευτησει και το πυρ αυτων ου σβεσθησεται, και εσονται εισ ορασιν παση σαρκι.
17.6 την ημεραν εκεινην λεγει τησ κρισεωσ, οταν οψονται τουσ εν ημιν ασεβησαντασ και παραλογισαμενουσ τασ εντολασ ιησου χριστου.
17.7 οι δε δικαιοι ευπραγησαντεσ και υπομειναντεσ τασ βασανουσ και μισησαντεσ τασ ηδυπαθειασ τησ ψυχησ, οταν θεασωνται τουσ αστοχησαντασ και αρνησαμενουσ δια των λογων η δια των εργων τον ιησουν, οπωσ κολαζονται δειναισ βασανοισ πυρι ασβεστω, εσονται δοξαν διδοντεσ τω θεω αυτων λεγοντεσ, οτι εσται ελπισ τω δεδουλευκοτι θεω εξ ολησ καρδιασ.
18.1 και ημεισ ουν γενωμεθα εκ των ευχαριστουντων, δεδουλευκοτων τω θεω, και μη εκ των κρινομενων ασεβων.
18.2 και γαρ αυτοσ πανθαμαρτωλοσ ων και μηπω φυγων τον πειρασμον, αλλ’ ετι ων εν μεσοισ τοισ οργανοισ του διαβολου σπουδαζω την δικαιοσυνην διωκειν, οπωσ ισχυσω καν εγγυσ αυτησ γενεσθαι, φοβουμενοσ την κρισιν την μελλουσαν.
19.1 ωστε, αδελφοι και αδελφαι, μετα τον θεον τησ αληθειασ αναγινωσκω υμιν εντευξιν εισ το προσεχειν τοισ γεγραμμενοισ, ινα και εαυτουσ σωσητε και τον αναγινωσκοντα εν υμιν. μισθον γαρ αιτω υμασ το μετανοησαι εξ ολησ καρδιασ, σωτηριαν εαυτοισ και ζωην διδοντασ. τουτο γαρ ποιησαντεσ σκοπον πασιν τοισ νεοισ θησομεν, τοισ βουλομενοισ περι την ευσεβειαν και την χρηστοτητα του θεου φιλοπονειν.
19.2 και μη αηδωσ εχωμεν και αγανακτωμεν οι ασοφοι, οταν τισ ημασ νουθετη και επιστρεφη απο τησ αδικιασ εισ την δικαιοσυνην. ενιοτε γαρ πονηρα πρασσοντεσ ου γινωσκομεν δια την διψυχιαν και απιστιαν την ενουσαν εν τοισ στηθεσιν ημων, και εσκοτισμεθα την διανοιαν υπο των επιθυμιων των ματαιων.
19.3 πραξωμεν ουν την δικαιοσυνην, ινα εισ τελοσ σωθωμεν. μακαριοι οι τουτοισ υπακουοντεσ τοισ προσταγμασιν· καν ολιγον χρονον κακοπαθησωσιν εν τω κοσμω τουτω, τον αθανατον τησ αναστασεωσ καρπον τρυγησουσιν.
19.4 μη ουν λυπεισθω ο ευσεβησ, εαν επι τοισ νυν χρονοισ ταλαιπωρη· μακαριοσ αυτον αναμενει χρονοσ· εκεινοσ ανω μετα των πατερων αναβιωσασ ευφρανθησεται εισ τον αλυπητον αιωνα.
20.1 αλλα μηδε εκεινο την διανοιαν υμων ταρασσετω, οτι βλεπομεν τουσ αδικουσ πλουτουντασ και στενοχωρουμενουσ τουσ του θεου δουλουσ.
20.2 πιστευωμεν ουν, αδελφοι και αδελφαι· θεου ζωντοσ πειραν αθλουμεν και γυμναζομεθα τω νυν βιω, ινα τω μελλοντι στεφανωθωμεν.
20.3 ουδεισ των δικαιων ταχυν καρπον ελαβεν, αλλ’ εκδεχεται αυτον.
20.4 ει γαρ τον μισθον των δικαιων ο θεοσ συντομωσ απεδιδου, ευθεωσ εμποριαν ησκουμεν και ου θεοσεβειαν· εδοκουμεν γαρ ειναι δικαιοι, ου το ευσεβεσ, αλλα το κερδαλεον διωκοντεσ. και δια τουτο θεια κρισισ εβλαψεν πνευμα μη ον δικαιον, και εβαρυνεν δεσμοισ.
20.5 τω μονω θεω αορατω, πατρι τησ αληθειασ, τω εξαποστειλαντι ημιν τον σωτηρα και αρχηγον τησ αφθαρσιασ, δι’ ου και εφανερωσεν ημιν την αληθειαν και την επουρανιον ζωην, αυτω η δοξα εισ τουσ αιωνασ των αιωνων. αμην. κλημεντοσ προσ κορινθιουσ επιστολη βʹ.
