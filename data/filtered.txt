1.1 επειδη ορω, κρατιστε διογνητε, υπερεσπουδακοτα σε την θεοσεβειαν των χριστιανων μαθειν και πανυ σαφωσ και επιμελωσ πυνθανομενον περι αυτων, τινι τε θεω πεποιθοτεσ και πωσ θρησκευοντεσ αυτον τον τε κοσμον υπερορωσι παντεσ και θανατου καταφρονουσι και ουτε τουσ νομιζομενουσ υπο των ελληνων θεουσ λογιζονται ουτε την ιουδαιων δεισιδαιμονιαν φυλασσουσι, και τινα την φιλοστοργιαν εχουσι προσ αλληλουσ, και τι δη ποτε καινον τουτο γενοσ η επιτηδευμα εισηλθεν εισ τον βιον νυν και ου προτερον· αποδεχομαι γε τησ προθυμιασ σε ταυτησ και παρα του θεου, του και το λεγειν και το ακουειν ημιν χορηγουντοσ, αιτουμαι δοθηναι εμοι μεν ειπειν ουτωσ, ωσ μαλιστα αν ακουσαντα σε βελτιω γενεσθαι, σοι τε ουτωσ ακουσαι, ωσ μη λυπηθηναι τον ειποντα.
2.1 αγε δη, καθαρασ σεαυτον απο παντων των προκατεχοντων σου την διανοιαν λογισμων και την απατωσαν σε συνηθειαν αποσκευασαμενοσ και γενομενοσ ωσπερ εξ αρχησ καινοσ ανθρωποσ, ωσ αν και λογου καινου, καθαπερ και αυτοσ ωμολογησασ, ακροατησ εσομενοσ· ιδε μη μονον τοισ οφθαλμοισ, αλλα και τη φρονησει, τινοσ υποστασεωσ η τινοσ ειδουσ τυγχανουσιν, ουσ ερειτε και νομιζετε θεουσ.
2.2 ουχ ο μεν τισ λιθοσ εστιν, ομοιοσ τω πατουμενω, ο δ’ εστι χαλκοσ, ου κρεισσων των εισ την χρησιν ημιν κεχαλκευμενων σκευων, ο δε ξυλον, ηδη και σεσηποσ, ο δε αργυροσ, χρηζων ανθρωπου του φυλαξαντοσ, ινα μη κλαπη, ο δε σιδηροσ, υπο ιου διεφθαρμενοσ, ο δε οστρακον, ουδεν του κατεσκευασμενου προσ την ατιμοτατην υπηρεσιαν ευπρεπεστερον·
2.3 ου φθαρτησ υλησ ταυτα παντα· ουχ υπο σιδηρου και πυροσ κεχαλκευμενα· ουχ ο μεν αυτων λιθοξοοσ, ο δε χαλκευσ, ο δε αργυροκοποσ, ο δε κεραμευσ επλασεν· ου πριν η ταισ τεχναισ τουτων εισ την μορφην τουτων εκτυπωθηναι, ην εκαστον αυτων εκαστω, ετι και νυν, μεταμεμορφωμενον· ου τα νυν εκ τησ αυτησ υλησ οντα σκευη γενοιτ’ αν, ει τυχοι των αυτων τεχνιτων, ομοια τοιουτοισ·
2.4 ου ταυτα παλιν, τα νυν υφ’ υμων προσκυνουμενα, δυναιτ’ αν υπο ανθρωπων σκευη ομοια γενεσθαι τοισ λοιποισ· ου κωφα παντα· ου τυφλα· ουκ αψυχα· ουκ αναισθητα· ουκ ακινητα· ου παντα σηπομενα· ου παντα φθειρομενα·
2.5 ταυτα θεουσ καλειτε· τουτοισ δουλευετε· τουτοισ προσκυνειτε, τελεον δ’ αυτοισ εξομοιουσθε.
2.6 δια τουτο μισειτε χριστιανουσ, οτι τουτουσ ουχ ηγουνται θεουσ·
2.7 υμεισ γαρ αινειν νομιζοντεσ και οιομενοι, ου πολυ πλεον αυτων καταφρονειτε· ου πολυ μαλλον αυτουσ χλευαζετε και υβριζετε, τουσ μεν λιθινουσ και οστρακινουσ σεβοντεσ αφυλακτουσ, τουσ δε αργυρεουσ και χρυσουσ εγκλειοντεσ ταισ νυξι και ταισ ημεραισ φυλακασ παρακαθισταντεσ, ινα μη κλαπωσιν·
2.8 αισ δε δοκειτε τιμαισ προσφερειν, ει μεν αισθανονται, κολαζετε μαλλον αυτουσ· ει δε αναισθητουσιν, ελεγχοντεσ αιματι και κνισαισ αυτουσ θρησκευετε.
2.9 ταυθ’ υμων τισ υπομεινατω, ταυτα ανασχεσθω τισ εαυτω γενεσθαι. αλλα ανθρωποσ μεν ουδε εισ ταυτησ τησ κολασεωσ εκων ανεξεται, αισθησιν γαρ εχει και λογισμον· ο δε λιθοσ ανεχεται, αναισθητει γαρ. ουκ ουν την αισθησιν αυτου ελεγχετε·
2.10 περι μεν ουν του μη δεδουλωσθαι χριστιανουσ τοιουτοισ θεοισ πολλα μεν αν και αλλα ειπειν εχοιμι· ει δε τινι μη δοκοιη καν ταυτα ικανα, περισσον ηγουμαι και το πλειω λεγειν.
3.1 εξησ δε περι του μη κατα τα αυτα ιουδαιοισ θεοσεβειν αυτουσ οιμαι σε μαλιστα ποθειν ακουσαι.
3.2 ιουδαιοι τοινυν, ει μεν απεχονται ταυτησ τησ προειρημενησ λατρειασ, καλωσ θεον ενα των παντων σεβειν και δεσποτην αξιουσι φρονειν· ει δε τοισ προειρημενοισ ομοιοτροπωσ την θρησκειαν προσαγουσιν αυτω ταυτην, διαμαρτανουσιν.
3.3 α γαρ τοισ αναισθητοισ και κωφοισ προσφεροντεσ οι ελληνεσ αφροσυνησ δειγμα παρεχουσι, ταυθ’ ουτοι καθαπερ προσδεομενω τω θεω λογιζομενοι παρεχειν μωριαν εικοσ μαλλον ηγοιντ’ αν, ου θεοσεβειαν.
3.4 ο γαρ ποιησασ τον ουρανον και την γην και παντα τα εν αυτοισ και πασιν ημιν χορηγων, ων προσδεομεθα, ουδενοσ αν αυτοσ προσδεοιτο τουτων ων τοισ οιομενοισ διδοναι παρεχει αυτοσ.
3.5 οι δε γε θυσιασ αυτω δι’ αιματοσ και κνισησ και ολοκαυτωματων επιτελειν οιομενοι και ταυταισ ταισ τιμαισ αυτον γεραιρειν, ουδεν μοι δοκουσι διαφερειν των εισ τα κωφα την αυτην ενδεικνυμενων φιλοτιμιαν· των μεν μη δυναμενοισ τησ τιμησ μεταλαμβανειν, των δε δοκουντων παρεχειν τω μηδενοσ προσδεομενω.
4.1 αλλα μην το γε περι τασ βρωσεισ αυτων ψοφοδεεσ και την περι τα σαββατα δεισιδαιμονιαν και την τησ περιτομησ αλαζονειαν και την τησ νηστειασ και νουμηνιασ ειρωνειαν, καταγελαστα και ουδενοσ αξια λογου, ου νομιζω σε χρηζειν παρ’ εμου μαθειν.
4.2 το τε γαρ των υπο του θεου κτισθεντων εισ χρησιν ανθρωπων α μεν ωσ καλωσ κτισθεντα παραδεχεσθαι, α δ’ ωσ αχρηστα και περισσα παραιτεισθαι, πωσ ουκ αθεμιστον·
4.3 το δε καταψευδεσθαι θεου ωσ κωλυοντοσ εν τη των σαββατων ημερα καλον τι ποιειν, πωσ ουκ ασεβεσ·
4.4 το δε και την μειωσιν τησ σαρκοσ μαρτυριον εκλογησ αλαζονευεσθαι ωσ δια τουτο εξαιρετωσ ηγαπημενουσ υπο θεου, πωσ ου χλευησ αξιον·
4.5 το δε παρεδρευοντασ αυτουσ αστροισ και σεληνη την παρατηρησιν των μηνων και των ημερων ποιεισθαι και τασ οικονομιασ θεου και τασ των καιρων αλλαγασ καταδιαιρειν προσ τασ αυτων ορμασ, ασ μεν εισ εορτασ, ασ δε εισ πενθη· τισ αν θεοσεβειασ και ουκ αφροσυνησ πολυ πλεον ηγησαιτο δειγμα·
4.6 τησ μεν ουν κοινησ εικαιοτητοσ και απατησ και τησ ιουδαιων πολυπραγμοσυνησ και αλαζονειασ ωσ ορθωσ απεχονται χριστιανοι, αρκουντωσ σε νομιζω μεμαθηκεναι· το δε τησ ιδιασ αυτων θεοσεβειασ μυστηριον μη προσδοκησησ δυνασθαι παρα ανθρωπου μαθειν.
5.1 χριστιανοι γαρ ουτε γη ουτε φωνη ουτε εθεσι διακεκριμενοι των λοιπων εισιν ανθρωπων.
5.2 ουτε γαρ που πολεισ ιδιασ κατοικουσιν ουτε διαλεκτω τινι παρηλλαγμενη χρωνται ουτε βιον παρασημον ασκουσιν.
5.3 ου μην επινοια τινι και φροντιδι πολυπραγμονων ανθρωπων μαθημα τουτ’ αυτοισ εστιν ευρημενον, ουδε δογματοσ ανθρωπινου προεστασιν, ωσπερ ενιοι.
5.4 κατοικουντεσ δε πολεισ ελληνιδασ τε και βαρβαρουσ, ωσ εκαστοσ εκληρωθη, και τοισ εγχωριοισ εθεσιν ακολουθουντεσ εν τε εσθητι και διαιτη και τω λοιπω βιω θαυμαστην και ομολογουμενωσ παραδοξον ενδεικνυνται την καταστασιν τησ εαυτων πολιτειασ.
5.5 πατριδασ οικουσιν ιδιασ, αλλ’ ωσ παροικοι· μετεχουσι παντων ωσ πολιται, και πανθ’ υπομενουσιν ωσ ξενοι· πασα ξενη πατρισ εστιν αυτων, και πασα πατρισ ξενη.
5.6 γαμουσιν ωσ παντεσ, τεκνογονουσιν· αλλ’ ου ριπτουσι τα γεννωμενα.
5.7 τραπεζαν κοινην παρατιθενται, αλλ’ ου κοιτην.
5.8 εν σαρκι τυγχανουσιν, αλλ’ ου κατα σαρκα ζωσιν.
5.9 επι γησ διατριβουσιν, αλλ’ εν ουρανω πολιτευονται.
5.10 πειθονται τοισ ωρισμενοισ νομοισ, και τοισ ιδιοισ βιοισ νικωσι τουσ νομουσ.
5.11 αγαπωσι παντασ, και υπο παντων διωκονται.
5.12 αγνοουνται, και κατακρινονται· θανατουνται, και ζωοποιουνται.
5.13 πτωχευουσι, και πλουτιζουσι πολλουσ· παντων υστερουνται, και εν πασι περισσευουσιν.
5.14 ατιμουνται, και εν ταισ ατιμιαισ δοξαζονται. βλασφημουνται, και δικαιουνται.
5.15 λοιδορουνται, και ευλογουσιν· υβριζονται, και τιμωσιν.
5.16 αγαθοποιουντεσ ωσ κακοι κολαζονται· κολαζομενοι χαιρουσιν ωσ ζωοποιουμενοι.
5.17 υπο ιουδαιων ωσ αλλοφυλοι πολεμουνται και υπο ελληνων διωκονται· και την αιτιαν τησ εχθρασ ειπειν οι μισουντεσ ουκ εχουσιν.
6.1 απλωσ δ’ ειπειν, οπερ εστιν σωματι ψυχη, τουτ’ εισιν εν κοσμω χριστιανοι.
6.2 εσπαρται κατα παντων των του σωματοσ μελων η ψυχη, και χριστιανοι κατα τασ του κοσμου πολεισ.
6.3 οικει μεν εν τω σωματι ψυχη, ουκ εστι δε εκ του σωματοσ· και χριστιανοι εν κοσμω οικουσιν, ουκ εισι δε εκ του κοσμου.
6.4 αορατοσ η ψυχη εν ορατω φρουρειται τω σωματι· και χριστιανοι γινωσκονται μεν οντεσ εν τω κοσμω, αορατοσ δε αυτων η θεοσεβεια μενει.
6.5 μισει την ψυχην η σαρξ και πολεμει μηδεν αδικουμενη, διοτι ταισ ηδοναισ κωλυεται χρησθαι· μισει και χριστιανουσ ο κοσμοσ μηδεν αδικουμενοσ, οτι ταισ ηδοναισ αντιτασσονται.
6.6 η ψυχη την μισουσαν αγαπα σαρκα και τα μελη· και χριστιανοι τουσ μισουντασ αγαπωσιν.
6.7 εγκεκλεισται μεν η ψυχη τω σωματι, συνεχει δε αυτη το σωμα· και χριστιανοι κατεχονται μεν ωσ εν φρουρα τω κοσμω, αυτοι δε συνεχουσι τον κοσμον.
6.8 αθανατοσ η ψυχη εν θνητω σκηνωματι κατοικει· και χριστιανοι παροικουσιν εν φθαρτοισ, την εν ουρανοισ αφθαρσιαν προσδεχομενοι.
6.9 κακουργουμενη σιτιοισ και ποτοισ η ψυχη βελτιουται· και χριστιανοι κολαζομενοι καθ’ ημεραν πλεοναζουσι μαλλον.
6.10 εισ τοσαυτην αυτουσ ταξιν εθετο ο θεοσ, ην ου θεμιτον αυτοισ παραιτησασθαι.
7.1 ου γαρ επιγειον, ωσ εφην, ευρημα τουτ’ αυτοισ παρεδοθη, ουδε θνητην επινοιαν φυλασσειν ουτωσ αξιουσιν επιμελωσ, ουδε ανθρωπινων οικονομιαν μυστηριων πεπιστευνται.
7.2 αλλ’ αυτοσ αληθωσ ο παντοκρατωρ και παντοκτιστησ και αορατοσ θεοσ, αυτοσ απ’ ουρανων την αληθειαν και τον λογον τον αγιον και απερινοητον ανθρωποισ ενιδρυσε και εγκατεστηριξε ταισ καρδιαισ αυτων· ου, καθαπερ αν τισ εικασειεν, ανθρωποισ υπηρετην τινα πεμψασ η αγγελον η αρχοντα η τινα των διεποντων τα επιγεια η τινα των πεπιστευμενων τασ εν ουρανοισ διοικησεισ, αλλ’ αυτον τον τεχνιτην και δημιουργον των ολων, ω τουσ ουρανουσ εκτισεν, ω την θαλασσαν ιδιοισ ενεκλεισεν, ου τα μυστηρια πιστωσ παντα φυλασσει τα στοιχεια, παρ’ ου τα μετρα των τησ ημερασ δρομων ο ηλιοσ ειληφε φυλασσειν, ω πειθαρχει σεληνη νυκτι φαινειν κελευοντι, ω πειθαρχει τα αστρα· τω τησ σεληνησ ακολουθουντα δρομω· ω παντα διατετακται και διωρισται και υποτετακται, ουρανοι και τα εν ουρανοισ, γη και τα εν τη γη, θαλασσα και τα εν τη θαλασση, πυρ, αηρ, αβυσσοσ, τα εν υψεσι, τα εν βαθεσι, τα εν τω μεταξυ· τουτον προσ αυτουσ απεστειλεν.
7.3 αρα γε, ωσ ανθρωπων αν τισ λογισαιτο, επι τυραννιδι και φοβω και καταπληξει·
7.4 ου μεν ουν· αλλ’ εν επιεικεια και πραυτητι ωσ βασιλευσ πεμπων υιον βασιλεα επεμψεν, ωσ θεον επεμψεν, ωσ ανθρωπον προσ ανθρωπουσ επεμψεν, ωσ σωζων επεμψεν, ωσ πειθων, ου βιαζομενοσ· βια γαρ ου προσεστι τω θεω.
7.5 επεμψεν ωσ καλων, ου διωκων· επεμψεν ωσ αγαπων, ου κρινων.
7.6 πεμψει γαρ αυτον κρινοντα· και τισ αυτου την παρουσιαν υποστησεται· …
7.7 … παραβαλλομενουσ θηριοισ, ινα αρνησωνται τον κυριον, και μη νικωμενουσ·
7.8 ουχ ορασ, οσω πλειονεσ κολαζονται, τοσουτω πλεοναζοντασ αλλουσ·
7.9 ταυτα ανθρωπου ου δοκει τα εργα· ταυτα δυναμισ εστι θεου· ταυτα τησ παρουσιασ αυτου δειγματα.
8.1 τισ γαρ ολωσ ανθρωπων ηπιστατο, τι ποτ’ εστι θεοσ πριν αυτον ελθειν·
8.2 η τουσ κενουσ και ληρωδεισ εκεινων λογουσ αποδεχη των αξιοπιστων φιλοσοφων, ων οι μεν τινεσ πυρ εφασαν ειναι τον θεον (ου μελλουσι χωρησειν αυτοι, τουτο καλουσι θεον), οι δε υδωρ, οι δ’ αλλο τι των στοιχειων των εκτισμενων υπο θεου·
8.3 καιτοι γε, ει τισ τουτων των λογων αποδεκτοσ εστι, δυναιτ’ αν και των λοιπων κτισματων εν εκαστον ομοιωσ αποφαινεσθαι θεον.
8.4 αλλα ταυτα μεν τερατεια και πλανη των γοητων εστιν·
8.5 ανθρωπων δε ουδεισ ουτε ειδεν ουτε εγνωρισεν, αυτοσ δε εαυτον επεδειξεν.
8.6 επεδειξε δε δια πιστεωσ, η μονη θεον ιδειν συγκεχωρηται.
8.7 ο γαρ δεσποτησ και δημιουργοσ των ολων θεοσ, ο ποιησασ τα παντα και κατα ταξιν διακρινασ, ου μονον φιλανθρωποσ εγενετο, αλλα και μακροθυμοσ.
8.8 αλλ’ ουτοσ ην μεν αει τοιουτοσ και εστι και εσται, χρηστοσ και αγαθοσ και αοργητοσ και αληθησ, και μονοσ αγαθοσ εστιν·
8.9 εννοησασ δε μεγαλην και αφραστον εννοιαν ανεκοινωσατο μονω τω παιδι.
8.10 εν οσω μεν ουν κατειχεν εν μυστηριω και διετηρει την σοφην αυτου βουλην, αμελειν ημων και αφροντιστειν εδοκει·
8.11 επει δε απεκαλυψε δια του αγαπητου παιδοσ και εφανερωσε τα εξ αρχησ ητοιμασμενα, πανθ’ αμα παρεσχεν ημιν και μετασχειν των ευεργεσιων αυτου και ιδειν και νοησαι, α τισ αν πωποτε προσεδοκησεν ημων·
9.1 παντ’ ουν ηδη παρ’ εαυτω συν τω παιδι οικονομηκωσ, μεχρι μεν του προσθεν χρονου ειασεν ημασ, ωσ εβουλομεθα, ατακτοισ φοραισ φερεσθαι, ηδοναισ και επιθυμιαισ απαγομενουσ. ου παντωσ εφηδομενοσ τοισ αμαρτημασιν ημων, αλλ’ ανεχομενοσ, ουδε τω τοτε τησ αδικιασ καιρω συνευδοκων, αλλα τον νυν τησ δικαιοσυνησ δημιουργων, ινα εν τω τοτε χρονω ελεγχθεντεσ εκ των ιδιων εργων αναξιοι ζωησ νυν υπο τησ του θεου χρηστοτητοσ αξιωθωμεν, και το καθ’ εαυτουσ φανερωσαντεσ αδυνατον εισελθειν εισ την βασιλειαν του θεου τη δυναμει του θεου δυνατοι γενηθωμεν.
9.2 επει δε πεπληρωτο μεν η ημετερα αδικια και τελειωσ πεφανερωτο, οτι ο μισθοσ αυτησ κολασισ και θανατοσ προσεδοκατο, ηλθε δε ο καιροσ, ον θεοσ προεθετο λοιπον φανερωσαι την εαυτου χρηστοτητα και δυναμιν (ω τησ υπερβαλλουσησ φιλανθρωπιασ και αγαπησ του θεου), ουκ εμισησεν ημασ ουδε απωσατο ουδε εμνησικακησεν, αλλα εμακροθυμησεν, ηνεσχετο, ελεων αυτοσ τασ ημετερασ αμαρτιασ ανεδεξατο, αυτοσ τον ιδιον υιον απεδοτο λυτρον υπερ ημων, τον αγιον υπερ ανομων, τον ακακον υπερ των κακων, τον δικαιον υπερ των αδικων, τον αφθαρτον υπερ των φθαρτων, τον αθανατον υπερ των θνητων.
9.3 τι γαρ αλλο τασ αμαρτιασ ημων ηδυνηθη καλυψαι η εκεινου δικαιοσυνη·
9.4 εν τινι δικαιωθηναι δυνατον τουσ ανομουσ ημασ και ασεβεισ η εν μονω τω υιω του θεου·
9.5 ω τησ γλυκειασ ανταλλαγησ, ω τησ ανεξιχνιαστου δημιουργιασ, ω των απροσδοκητων ευεργεσιων· ινα ανομια μεν πολλων εν δικαιω ενι κρυβη, δικαιοσυνη δε ενοσ πολλουσ ανομουσ δικαιωση.
9.6 ελεγξασ ουν εν μεν τω προσθεν χρονω το αδυνατον τησ ημετερασ φυσεωσ εισ το τυχειν ζωησ, νυν δε τον σωτηρα δειξασ δυνατον σωζειν και τα αδυνατα, εξ αμφοτερων εβουληθη πιστευειν ημασ τη χρηστοτητι αυτου, αυτον ηγεισθαι τροφεα, πατερα, διδασκαλον, συμβουλον, ιατρον, νουν, φωσ, τιμην, δοξαν, ισχυν, ζωην, περι ενδυσεωσ και τροφησ μη μεριμναν.
10.1 ταυτην και συ την πιστιν εαν ποθησησ, και λαβησ πρωτον μεν επιγνωσιν πατροσ …
10.2 ο γαρ θεοσ τουσ ανθρωπουσ ηγαπησε, δι’ ουσ εποιησε τον κοσμον, οισ υπεταξε παντα τα εν τη γη, οισ λογον εδωκεν, οισ νουν, οισ μονοισ ανω προσ αυτον οραν επετρεψεν, ουσ εκ τησ ιδιασ εικονοσ επλασε, προσ ουσ απεστειλε τον υιον αυτου τον μονογενη, οισ την εν ουρανω βασιλειαν επηγγειλατο, και δωσει τοισ αγαπησασιν αυτον.
10.3 επιγνουσ δε τινοσ οιει πληρωθησεσθαι χαρασ· η πωσ αγαπησεισ τον ουτωσ προαγαπησαντα σε·
10.4 αγαπησασ δε μιμητησ εση αυτου τησ χρηστοτητοσ. και μη θαυμασησ, ει δυναται μιμητησ ανθρωποσ γενεσθαι θεου. δυναται θελοντοσ αυτου.
10.5 ου γαρ το καταδυναστευειν των πλησιον ουδε το πλεον εχειν βουλεσθαι των ασθενεστερων ουδε το πλουτειν και βιαζεσθαι τουσ υποδεεστερουσ ευδαιμονειν εστιν, ουδε εν τουτοισ δυναται τισ μιμησασθαι θεον, αλλα ταυτα εκτοσ τησ εκεινου μεγαλειοτητοσ.
10.6 αλλ’ οστισ το του πλησιον αναδεχεται βαροσ, οσ εν ω κρεισσων εστιν ετερον τον ελαττουμενον ευεργετειν εθελει, οσ α παρα του θεου λαβων εχει, ταυτα τοισ επιδεομενοισ χορηγων θεοσ γινεται των λαμβανοντων, ουτοσ μιμητησ εστι θεου.
10.7 τοτε θεαση τυγχανων επι γησ, οτι θεοσ εν ουρανοισ πολιτευεται, τοτε μυστηρια θεου λαλειν αρξη, τοτε τουσ κολαζομενουσ επι τω μη θελειν αρνησασθαι θεον και αγαπησεισ και θαυμασεισ· τοτε τησ απατησ του κοσμου και τησ πλανησ καταγνωση, οταν το αληθωσ εν ουρανω ζην επιγνωσ, οταν του δοκουντοσ ενθαδε θανατου καταφρονησησ, οταν τον οντωσ θανατον φοβηθησ, οσ φυλασσεται τοισ κατακριθησομενοισ εισ το πυρ το αιωνιον, ο τουσ παραδοθεντασ αυτω μεχρι τελουσ κολασει.
10.8 τοτε τουσ υπομενοντασ υπερ δικαιοσυνησ θαυμασεισ το πυρ το προσκαιρον και μακαρισεισ, οταν εκεινο το πυρ επιγνωσ.
11.1 ου ξενα ομιλω ουδε παραλογωσ ζητω, αλλα αποστολων γενομενοσ μαθητησ γινομαι διδασκαλοσ εθνων· τα παραδοθεντα αξιωσ υπηρετω γινομενοισ αληθειασ μαθηταισ.
11.2 τισ γαρ ορθωσ διδαχθεισ και λογω προσφιλησ γενηθεισ ουκ επιζητει σαφωσ μαθειν τα δια λογου δειχθεντα φανερωσ μαθηταισ, οισ εφανερωσεν ο λογοσ φανεισ, παρρησια λαλων, υπο απιστων μη νοουμενοσ, μαθηταισ δε διηγουμενοσ, οι πιστοι λογισθεντεσ υπ’ αυτου εγνωσαν πατροσ μυστηρια·
11.3 ου χαριν απεστειλε λογον, ινα κοσμω φανη, οσ υπο λαου ατιμασθεισ, δια αποστολων κηρυχθεισ, υπο εθνων επιστευθη.
11.4 ουτοσ ο απ’ αρχησ, ο καινοσ φανεισ και παλαιοσ ευρεθεισ και παντοτε νεοσ εν αγιων καρδιαισ γεννωμενοσ.
11.5 ουτοσ ο αει, ο σημερον υιοσ λογισθεισ, δι’ ου πλουτιζεται η εκκλησια και χαρισ απλουμενη εν αγιοισ πληθυνεται, παρεχουσα νουν, φανερουσα μυστηρια, διαγγελλουσα καιρουσ, χαιρουσα επι πιστοισ, επιζητουσι δωρουμενη, οισ ορκια πιστεωσ ου θραυεται ουδε ορια πατερων παροριζεται.
11.6 ειτα φοβοσ νομου αδεται, και προφητων χαρισ γινωσκεται, και ευαγγελιων πιστισ ιδρυται, και αποστολων παραδοσισ φυλασσεται, και εκκλησιασ χαρισ σκιρτα.
11.7 ην χαριν μη λυπων επιγνωση, α λογοσ ομιλει δι’ ων βουλεται, οτε θελει.
11.8 οσα γαρ θεληματι του κελευοντοσ λογου εκινηθημεν εξειπειν μετα πονου, εξ αγαπησ των αποκαλυφθεντων ημιν γινομεθα υμιν κοινωνοι.
12.1 οισ εντυχοντεσ και ακουσαντεσ μετα σπουδησ εισεσθε, οσα παρεχει ο θεοσ τοισ αγαπωσιν ορθωσ, οι γενομενοι παραδεισοσ τρυφησ, παγκαρπον ξυλον ευθαλουν ανατειλαντεσ εν εαυτοισ, ποικιλοισ καρποισ κεκοσμημενοι.
12.2 εν γαρ τουτω τω χωριω ξυλον γνωσεωσ και ξυλον ζωησ πεφυτευται· αλλ’ ου το τησ γνωσεωσ αναιρει, αλλ’ η παρακοη αναιρει.
12.3 ουδε γαρ ασημα τα γεγραμμενα, ωσ θεοσ απ’ αρχησ ξυλον γνωσεωσ και ξυλον ζωησ εν μεσω παραδεισου εφυτευσε, δια γνωσεωσ ζωην επιδεικνυσ· η μη καθαρωσ χρησαμενοι οι απ’ αρχησ πλανη του οφεωσ γεγυμνωνται.
12.4 ουδε γαρ ζωη ανευ γνωσεωσ ουδε γνωσισ ασφαλησ ανευ ζωησ αληθουσ· διο πλησιον εκατερον πεφυτευται.
12.5 ην δυναμιν ενιδων ο αποστολοσ την τε ανευ αληθειασ προσταγματοσ εισ ζωην ασκουμενην γνωσιν μεμφομενοσ λεγει· η γνωσισ φυσιοι, η δε αγαπη οικοδομει.
12.6 ο γαρ νομιζων ειδεναι τι ανευ γνωσεωσ αληθουσ και μαρτυρουμενησ υπο τησ ζωησ ουκ εγνω, υπο του οφεωσ πλαναται, μη αγαπησασ το ζην. ο δε μετα φοβου επιγνουσ και ζωην επιζητων επ’ ελπιδι φυτευει, καρπον προσδοκων.
12.7 ητω σοι καρδια γνωσισ, ζωη δε λογοσ αληθησ, χωρουμενοσ.
12.8 ου ξυλον φερων και καρπον αιρων τρυγησεισ αει τα παρα θεω ποθουμενα, ων οφισ ουχ απτεται ουδε πλανη συγχρωτιζεται· ουδε ευα φθειρεται, αλλα παρθενοσ πιστευεται·
12.9 και σωτηριον δεικνυται, και αποστολοι συνετιζονται, και το κυριου πασχα προερχεται, και καιροι συναγονται και μετα κοσμου αρμοζονται, και διδασκων αγιουσ ο λογοσ ευφραινεται, δι’ ου πατηρ δοξαζεται· ω η δοξα εισ τουσ αιωνασ. αμην.
